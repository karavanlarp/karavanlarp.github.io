---
layout: default-est
title: Tegelasreeglid; sissejuhatus
---
## Tegelasreeglid: Sissejuhatus

### Kuidas seda dokumenti kasutada? 

Reeglid on esitatud kolmes osas. Esimene - üldiselt kirjeldav osa on kohustuslik lugeda kõigile, ja lahingreegleid, seisundeid ning muud olulist tutvustame ka algbriifil. Lühendite ja mõistete nimekiri seletab lahti kõik reeglites kasutatud spetsiifilised terminid. Teine osa hõlmab endast tegelase loomise reegleid ja klasside kirjeldust. Sellest on vajalik lugeda tegelase loomise osa. Kolmandaks on lisad - retsepte, loitse ja muud lisainfot sisaldav. Teie tegelasega seonduv - tema omadused, oskused ja lisad lähevad pärast tegelasankeedi täitmist loodavasse tegelaslehte. 

Reegid on uued. Kui te leiate neist vastukäivusi või midagi segadust tekitavat, kirjutage meile. Mitu osa on eksperimentaalsed, aga alles mängimise käigus selgub, mis töötab ja mis mitte. Kui midagi muutma peame(mida me kindlasti seeria jooksul peame), teeme oma parima, et teha muutusi õiglaselt mängijate suhtes.

Oleme siin esitanud esimese kolme tegelastaseme oskused, neljanda ja viienda taseme oskused selguvad enne järgmiseid mänge. Tuleval mängul on kõik tegelased esimesel tasemel, mistõttu ongi targem süveneda pigem esimese taseme oskustesse.

<div id="toc">
	<h3>Sisukord</h3>
	<ul>
		<li><a href="#lyhendid">Lühendid</a></li>
		<li><a href="#yldreeglid">Üldised reeglid</a></li>
		<li><a href="#seisundid">Seisundid</a></li>
	</ul>
</div>

<h3 id="lyhendid">Lühendid ja olulised mõisted:</h3>

*Üldisemad mõisted on ära toodud siin. Klassispetsiifilised mõisted on lahti seletatud klassi kirjelduses.*

* **IG** - In game ehk mängusisene. 
* **OG** - Out game ehk mänguväline. 
* **PC** - Player character ehk mängijategelane. 
* **NPC** - Non-player character ehk mitte-mängijategelane.
* **HP** - Tervis, elupunkt. 
* **AP** - Turvis, turvisepunkt.
* **mHP** - Maagiline tervis
* **mAP** - Maagiline turvis
* **CP** - Tegelaspunkt.
* **Critical** - tegelase HP langeb nulli, eirab turvist
* **{Oskus}** - Tähendab eeldusoskust või taset, mis peab tegelasel vastava oskuse omandamiseks eelnevalt olemas olema.

<h3 id="yldreeglid">Üldised reeglid:</h3>
Olulised mängu käigu kohta käivad reeglid. 

**Deklareerimine**

Kui mängul räägitakse ainult eesti keelt, tuleb efekte deklareerida eesti keeles. Juhul kui mängimine toimub inglise keeles, tuleb efekte deklareerida inglise keeles. Näiteks lahingus, kus on mitmekeelsed osalejad, on targem deklareerida ka tuttava ründamise efekti inglise keeles, et kõik teaksid, mis just toimus. Selle jaoks oleme efektide juurde pannud ka nende ingliskeelsed vasted. 

**Elupunktid**

Elupunktid sümboliseerivad tegelase tervist. Tegelase elupunktid ei lange kunagi alla nulli. Elupunktide kaotamine toob esile baasseisundite muutused (terve-> väsinud -> kurnatud -> suremas), täpsemalt selle kohta seisundite osas.

**Ravimine**

Ravimine toimub kahes osas. Esmalt on võimalik oskustega nagu meditsiin parandada tegelase baasseisundit. Teisalt algab pärast oskusliku ravivõtte kasutamist elupunktide taastumine.

**Tapmine**

Tegelast saab tappa, kui ta on suremas seisundis. Selleks tuleb tema peal hoida relva ja lugeda aeglaselt kümneni. 

**Relvatabamus**
Relvatabamuseks loetakse lööki või torget, mis vastab vähemalt ühele 2-st kriteeriumist:
* Relvatabamusele on eelnenud vähemalt meetrine hoovõtt
* Tabamuse saaja tundis tabamust või kuulis tabamuse tekitatud heli

Relvatabamuseks ei loeta libamisi ja riivamisi sooritatud lööke, torkeid.

Relvatabamus kustutab tegelase elupunkti, turvise olemasolul esmalt turvisepunkti.

Vaikimisi on tabamus alati 1. Seda ka juhul kui tegelasel on võime sooritada suurema kahjustusega rünnakuid, aga ta seda lüües ei deklareeri. 

Ilma relvakasutuse oskuseta tegelane võib lahingsituatsioonis ennast küll relvaga kaitsta, kuid ei tohi sooritada rünnakuid. Oskusega tegelane võib kasutada relvi lahingsituatsioonis ründamiseks. Väljaspool lahingut saab iga tegelane teist vardasse ajada.

**Haavadest**
Tegelane on haavatud täpselt nii, kuidas ta pihta saab. Kui teda lüüakse tömbi relvaga, on tulemuseks sisemine kahjustus või isegi luumurd. Kui teda lüüakse terava relvaga, on tulemuseks veritsev haav. Samuti tuleb Meditsiini oskuse kasutamisel tegeleda tegelase vigastustega ja neid rollimänguliselt tohterdada.

Haavatut ravida võib nii teine tegelane kui ka haavatu ise, oluline on see, et tohterdajal oleks selleks tarvilikke oskusi: näiteks Meditsiin või sobivad loitsud. 

NB! *Võitlus peab olema võimalikult ohutu!*

* Keelatud on kaasmängija tahtlik vigastamine, liiga brutaalne võitlus, löökide ja torgete sooritamine kubeme ja peapiirkonda.
* Keelatud on füüsiline kontakt. Vastase haaramine, heitmine, tõukamine jne. Maadlust võib läbi mängida, kui mõlemad mängijad on selleks oma nõusoleku andnud, aga mitte lahingu keskel. Samuti on keelatud kilpidega tõukamine. 
* Kõik mängul olevad bofferrelvad peavad läbima enne mängu toimuva turvakontrolli. Turvakontroll teostatakse üldlevinud ohutusnõudeid silmas pidades. Erilist tähelepanu osutame vibudele ja nooltele. Kontrollimata relvade kasutamine lahingus on keelatud!

**Turvis**

Vastava oskusega tegelane võib omada turvisepunkte. Karavan LARP seerias annab GM iga mängu alguses mängijale vastavalt tema turvise välimusele ja tegelase oskustele turvisepunkte. Turvisepunktide andmisel on oluline turvise välimus. Turvis ei pea pakkuma reaalset kaitset, kuid rohkem punkte saab turvise eest, mis näeb võimalikult realistlik ja/või kena välja.

Turvisepunktid kustuvad enne elupunkte. Kui turvise turvisepunktid on langenud nulli, on see katki, ning seda tuleb oskusega Sepakunst I parandada. Kui pärast lahingsituatsiooni on turvisel kustunud vaid osa turvisepunkte, siis järgmiseks lahinguks on kõik turvisepunktid taastunud. 

Laskerelvad e. nooled eiravad mittemaagilisi turvisepunkte. Need haavavad tegelast, aga ei langeta turvisepunkte. 

* Väike kilp - kuni 50x50 cm
* Suur kilp - üle 50x50 cm

**Relvad ja relvaliigid**

* Noad - kuni 60cm
* Ühekäerelvad - kuni 120cm
* Kahekäerelvad -  üle 120cm
* Laskerelvad - vibud, ammud (max. tõmbejõud 12 kg)
* Viskerelvad - alla 30cm (erandiks on viskeoda)

**Erilised võitlusefektid**

Manakotid - manakotiga tabamus toob esile vastava efekti vallandumise. Loevad ka visked vastu kilpe ja turviseid. Manakotiga tehtud kahjustus eirab turvist.

**Maagia markeerimine** 

Mängus osalevad loitsijad saavad oma kasutusse vastava arvu valguspalle. Valguspalle kasutame loitsimise ja pikema toimega loitsude markeerimiseks. See sümboliseerib loitsija ja/või sihtmärgi ümber tekkinud nähtavat maagilist energiat. Valguspalle võib leida ka maastikult koos värviliste lintidega, mis puhul need märgistavad mõnda lähedal olevat maagilist nähtust. Valguspallid ise on mänguväline vahend ja need ei ole luuditavad. Juhul kui mängija saab enda kasutusse valguspalli, näiteks maagilise turvise markeerimiseks, tuleb tal see välja lülitada siis kui maagiline efekt lõppeb ja tagastada kas talle selle andnud mängijale või GMile. Kõik loitsud ei vaja markeerimist, see on eraldi ära toodud (P) tähisega. 

Värve on kuus.

Need kõik võivad tähistada mitut erinevat väe allikat. Nende eristamine on võimalik juhul kui keegi lausub loitsu maagia tuvastamiseks või teeb muu vastava toimingu. Ehk siis: Kui mängija näeb teist mängijat kandmas rohelist valguspalli, saab ta IG aru, et teine on mingisuguse loitsu mõju all. Maagiat oskavad klassid (maag, preester, sorts) võivad küsida, mis on loitsu allikas (apeironimaagia, jumalmaagia, theumiitide vägi). Rohkema informatsiooni saamiseks tuleb sooritada vastav loits. 

* Valge - õhk, Atrepe, Lir-Neth, Eil-Gann
* Kollane - valgus, Malakhim, Arim-Wol 
* Punane - tuli, Terhent, Baruna, Zer-Nim 
* Sinine - vesi, Parendi, Ban-Mawr, Nal-Mat, apeiron 
* Roheline - maa, Sulenis, Darsilis, Rhen-Apa 
* Lilla - vari, Keteos, Vael-Ser

**ERAND:** Juhul kui meil on vaja markeerida mingi koht selleks, et see ei oleks pimedal ajal ohtlik, teeme seda valgete ja punaste pallide kombinatsiooniga. IG ei tähenda see midagi, OG tähendab see seda, et nende vahetus läheduses tasub ettevaatlikult liikuda. Kui mängul selline markeerimine toimub, kirjeldame asjaolusid täpsemalt ka algbriifil. 

**Loitsimine** 

Mängus on kolm loitsida oskavat klassi: maag, preester ja sorts. 

Nende kõigi puhul tuleb loitsimiseks kõigepealt teha IG rollimänguline toiming, misjärel tuleb teatada loitsu OG nimi ja toime. Olenevalt loitsust ja sihtmärgist, on tõenäoliselt vajalik ka loitsu lahti seletamine. Kui loitsu on vaja markeerida valguspalliga, tuleb sisselülitatud valguspall asetada nähtavale kohale enda külge või anda loitsu sihtmärgile. 

Juhul kui loitsu sihtmärk on lähedal, on lihtne info edasi anda. Juhul, kui tahta loitsida kedagi kaugemal asuvat, on hea kõigepealt saada mängija tähelepanu, ning alles siis loitsida. Suuremat seltskonda mõjutava loitsu puhul on oluline teatada loitsu nimi võimalikult kõvasti, et ümbritsevad seda kuuleks.

Kui kuuled lahingus hüütavat loitsu nime, on hea pöörata tähelepanu loitsija poole.
 
Kui loitsija on juba lausunud loitsu OG nime, läheb loits lahendamisele. 

**Kuidas loitsimine välja näeb?**

* **Maag** - Maag keskendub valitud loitsule ja lausub selle vallandava võimusõna. Vajalik: konkreetse loitsu ketas ja piisavalt apeironit. Samuti peab maag olema võimeline kõnelema, kas või sosistades.
* **Preester** - Preester kutsub nime või tiitliga oma jumalat ning esitab talle oma palve. Vajalik: kontakt püha sümboliga. Samuti peab preester olema võimeline kõnelema, kas või sosistades. 
* **Sorts** - Sorts keskendub oma elemendile erinevate žestidega. 

Valguspalle saab kasutada oma loitsimise markeerimiseks. Näiteks võib tulepalli tegev tulesorts punase tule sisse lülitada, kui oma elemendile keskendub. Loitsu lahendudes võib valguse jälle välja lülitada. Soovikorral võib mängija kasutada enda valgusallikat, täpsemalt saab selle kohta lugeda Varustuse lisas. 

**Löökefektid**

Löökefektid mõjuvad ka siis, kui need sooritatakse vastu turvist või kilpe. Löökefekt ei pea mõjumiseks maha võtma elupunkte.

* **"Kaks"** - tabamus relvaga loeb 2 relvatabamusena.
* **"Kolm"** - tabamus relvaga loeb 3 relvatabamusena.
* **"Oimetu/Stun"** - tabamus relvaga põhjustab Oimetu/Stunned seisundi.
* **"Purusta kilp"** - tabamus põhjustab kilbi purunemise. Kõik löögid purunenud kilpi mõjuvad nagu need oleksid sooritatud kandja pihta.
* **"Purusta turvis"**- tabamus nullib kõik tegelase turvisepunktid.

**Lõksud**

Mängul on kasutusel mitmed maagilised ja mittemaagilised lõksud. Tavalisi lõkse tähistavad OG hiirelõksud. Kuuldes hiirelõksu plõksu, on tegelane saanud lõksu poolt kahjustuse, mis põhjustab 2 elupunkti kaotuse. Lõksud ignoreerivad turvise olemasolu. Lõkse võivad eemaldada vaid lõksumeistri oskusega tegelased.

**Sidumine**

Siduda saab tegelast, kes ei osuta vastupanu, Sidumise oskust omav tegelane. Seda markeerib köiejupp, mida seotud tegelane hoiab oma käte ümber. Sidumist OG ei toimu. Sidumine annab tegelasele seisundi kammitsetud. 

**Pruuliste manustamine**

Pruulise manustamiseks peab tegelane seda tegema vabatahtlikult. Võimalik on pruulist manustada ka uimastatud või kammitsetud tegelasele. Pruulist ei ole vaja OG manustada (GMide poolt antud pruulised on üldiselt vesi toiduvärviga), piisab kui doos tühjaks kallata. 

**Käsivõitlus**

Käsitsivõitluse algatamiseks peab üks mängija teavitama teist soovist seda teha, teine mängija võib eirata seda haarates relva järgi.

Mõlemad võitlejad viskavad kivi-paber-käärid kuni üks neist on saanud võidu. Seejärel mängitakse välja toimunud kaklus. Kaotanud tegelane langeb seisundisse uimastatud.

Kolmanda isiku sekkumisel võitlus katkeb.

<h3 id="seisundid">Seisundid</h3>

Baasseisundeid on neli. Nad on skaalal, paremast halvemani: Terve, Väsinud, Kurnatud, Suremas.

**Terve/Healthy** - Tegelane on terve ja ta suudab kasutada kõigi oma oskusi, kui muud tingimused on täidetud. 

**Väsinud/Tired** - Tegelane ei suuda kasutada keskendumist vajavaid oskusi. (Märgitud sümboliga “€” reeglites). Kui tegelane kaotab elupunkti, on ta väsinud. Väsinud seisund lõppeb pärast 30 minutit puhkust.

**Kurnatud/Exhausted** - Tegelase füüsiline ja vaimne seisund on kehv. Ta ei suuda kasutada keskendumist vajavaid oskusi (€), võidelda, joosta ega tegeleda muu füüsiliselt koormava tegevusega. Kui tegelase elupunktid langevad nulli on ta kurnatud. Kui kurnatud tegelane saab relvatabamuse või muu elupunkte vähendava efekti mõjutus muutub tema seisund suremas seisundiks. Elupunkti(de) taastamine ei lõpeta kurnatud seisundit. Kurnatud seisundi lõpetab oskuse meditsiin kasutus, alkeemilised ja maagilised ravitsusvõtted, ning see ei lõpe iseenesest (va omadusega regeneratsioon).

**Suremas/Dying** - Tegelase seisund on kriitiline. Ta ei või enam võidelda ega kasutada oma oskusi. Ta peab heitma pikali ja võib liikuda väga aeglaselt ja roomates. Lubatud ei ole ka aktiivselt rääkida vaid lausuda aeglaselt mõningaid sõnu. Tegelane, kes ei saa kohest arstiabi vähemalt veerand tunni jooksul lahkub elavate seast. Suremas seisundi lõpetab oskuse meditsiin kasutus, alkeemilised ja maagilised ravitsusvõtted. 

**Uimastatud/Unconscious** - Tegelane on 2 minutit teadvuseta, ta sulgeb silmad ja ignoreerib kõike, mida kuuleb/näeb. Mängija loeb mõttes aeglaselt 120ni ja seejärel on seisund lõppenud.

**Oimetu/Stunned:** Tegelane ei või 3 sekundit ennast liigutada ega midagi lausuda.

**Kammitsetud/Pinned:** Tegelane on põhjalikult kinni seotud ja/või maagia mõju all. Ta ei saa oma seotud jäsemeid liigutada. Kestvus oleneb efekti allikast. Seisundit markeerib köie või lindi jupp, mida hoitakse käte ümber, OG kinnisidumist ei toimu. Kammitsetud seisundi lõpetab kas oskuslik põgenemine või kui keegi tegelase vabastab/loitsu lõpetab. 

**Mürgitatud/Poisoned:** Tegelane on mürgitatud, mürgid on erinevate mõjudega (nendest saab lugeda mürkide lisas). Mürgitatud seisundi lõpetab vastumürk või vastav raviloits. 

**Haige/Sick:** Tegelane on haige, haigused on erinevate mõjudega (nendest saab lugeda haiguste lisas). Haige seisundi lõpetab haiguse ravimine. 
