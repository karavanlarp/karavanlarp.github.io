---
layout: default-est
title: Tegelasreeglid; rassid ning klassid
---
## Tegelase loomine

*Siin kirjeldame tegelase loomist ja mõningaid küsimusi seoses tegelaspunktidega. *

Iga mängija alustab 6 tegelaspunktiga.

Kõik tegelased oskavad lugeda ja kirjutada oma emakeeles ja keeltes, mida nende mängijad OG oskavad (ehk eesti ja inglise keeles). Täpsemad keeleoskused on märgitud tegelaselehele. 

**Tegelaspiirangud**

Meil on mõned piirangud PCdele, kuna teatud ühiskonnastaatusega tegelaste kohalolek mängus mõjutaks selle tegevust liigselt. 

PCd ei saa kindlasti olla: 
* Valitud 
* Keiserlikud *volitustega* ametnikud ega politseinikud
* Hõimutud 
* Igavesed lindpriid 
* Klanni- ja/või hõimupealikud või targad

(PCd võivad olla madalal positsioonil ametnikud, väiksema võimuga politseinikud jms: oluline on, et neil ei oleks võimalik ainuisikuliselt mängu tegevustikku väärata, öeldes "ma nüüd kutsun oma kolleegid ja siis me teeme XYZ")

Ülejäänud soovide puhul soovitame GMide käest vähemalt küsida, me lubame alati kõik tegelaspalved läbi vaadata. 

Samuti on meil limiit ühtse grupina tulevatele tegelastele. **Limiit on 5 inimest.** Selle limiidiga soovime vältida, et mõni grupp sarjas kasvaks nii suureks, et hakkab mängu domineerima. Ühtse grupi all mõtleme seda, et tegelased tunnevad teineteist juba enne Karavanile tulekut. 

Otse loomulikult on lubatud planeerida sõpradega enne mängu, et teie tegelased hakkavad mängul omavahel rohkem suhtlema ja koos tegutsema. 

***

Tegelase loomisel tuleb esmalt valida tegelase rass. Tavaline alenti on ainus tegelasrass, mille omandamine ei kuluta tegelaspunkte.

Seejärel saab ülejäänud tegelaspunkte kasutada klassi omandamiseks ja/või ekspertoskuste õppimiseks. Tegelasel võib olla ainult üks klass.

Iga tegelane saab lisaks oma klassile valida ühe taseme Ekspert oskusi vastavalt tabelis näidatud maksumusele. Tegelane, kes valis alguses oma klassiks Eksperdi, võib selles tasemeid võtta nagu soovib (ja punkte jätkub), kuid tegelane, kes valis alguses klassiks midagi muud, ei saa kunagi evida rohkem kui ühte taset Eksperti.

| Valik                                  | Maksumus |
| -------------------------------------- | -------- |
|Tase 1 klass                            | 4 TP     |
|+1 tase Eksperti (2 uut oskust)         | 2 TP     |
|Eriline rass (kõik va. Tavaline alenti) | 2 TP     |
|Tase 2 klass                            | 6 TP     |
|Tase 3 klass                            | 10 TP    |

Kogu see protsess käib tegelasankeedi kaudu, kus saab teha ka klassi ja oskuste valikuid. Siiski on enne ankeedi täitma hakkamist hea mingil määral mõelda, millist tegelast teha soovid.

Tegelane alustab mängu 50 stauruse või sama väärtusega Vabade Maade valuutaga. Samuti on tegelasel tema klassikirjelduses määratud varustus. Ressursid nagu komponendid ja apeiron antakse mängijale GMide poolt. Varustus on üldiselt mängija enda vastutusel, aga alati võib GMidega ühendust võtta laenamise osas. Oskuste kasutamiseks vajaliku varustuse nimekirja leiate varustuse lisast. 

**Surm:** Tegelase surm ei kuluta mängija tegelaspunkte. Mängijal on võimalik oma tegelaspunktidega järgmiseks mänguks luua uus tegelane. Uus tegelane ei tohi olla seotud lähedalt eelmise tegelasega ja ta ei saa kasutada eelmise tegelase ressursse või tutvusi. 

**Mille eest tegelaspunkte saab?**

Tegelaspunkte jagame PCdele ja NPCdele. On baasmäär, mille anname üritusel osalemise eest. Kostüümi, ettevalmistuse ja rollimängu eest on võimalik saada lisapunkte. NPCd saavad samuti osalemise eest tegelaspunkte, mida võivad hiljem kasutada sarja mõnel hilisemal mängul PC tegelase loomiseks. See tähendab küll seda, et on oluline, et NPCna saadud informatsiooni PC mängimiseks ei kasutataks. 

## Rassid:

*Rasside, nende omaduste ja maksumuste kirjeldus.*

### Alenti

* Maksumus: 0 TP
* Tervis: 2 elupunkti

Klassipiirang - Tavaline alenti ei saa valida sortsi klassi.

### Lagaar

* Maksumus: 2 TP
* Tervis: 2 elupunkti

**Omadused:**

**Lagaari suudlus** - Lagaar võib imeda teise tegelase verd ja sellega taastada enda elupunkte. Tegelane peab olema nõus lagaarile verd andma või olema kammitsetud seisundis. Iga minutiga saab lagaar ühe elupunkti ja teine tegelane kaotab ühe. Lagaar saab võtta verd alentidelt (sh vanaverelistelt ja vulveritelt). Theumiitidel ei ole verd ning nii lagaari kui moroia veri ei ole toitev. 

**Immuunsus mürkidele** - Lagaar on immuunne mürkidele ja võib eirata nendega seotud seisundeid.

**Üleloomulik sitkus** - Lagaar ei ole kunagi väsinud konditsioonis. Suremas seisundis lagaari on võimalik tappa vaid pea maha raiumise või südame läbistamise teel.

**Vereiha** - Pärast kurnatud seisundi lõppemist tabab lagaari nälg ja tema kihvad tulevad nähtavale (OG: mängija paneb endale kihvad suhu). Ta vajab verd, kaotab ligipääsu kõikidele keskendumist (€) vajavatele oskustele kuniks ta pole lagaari suudlusega vähemalt ühte elupunkti taastanud. Kui tegelane ei saa järgneva tunni jooksul kasutada oskust lagaari suudlus, muutub tema seisund kurnatuks, ning ainus viis seisundit eemaldada on lagaari suudluse oskusega. Vereiha rahuldamisel kihvad taanduvad. 

**Kingitus teispoolsusest (€)** - Lagaar võib tuua tagasi vähem kui 15 minutit surnud olnud alenti (kes ei ole preester või ei kuulu mõnda alarassi), muutes ta lagaariks. Kingituse andmisel kaotab lagaar ühe elupunkti ja oskuse kingitus teispoolsusest. 15 minuti pärast ärkab surnud tegelane 1 elupunktiga kurnatud lagaarina. Lagaaril on eriline side sellega, kelle ta loonud on. 

Klassipiirang - Lagaar ei saa valida preestri ega sortsi klassi.
 
### Moroia

* Maksumus: 2 TP
* Tervis: 2 elupunkti

**Omadused:**

**Koolja tervis** - Moroia elupunkte ei ole võimalik tavapäraste vahenditega taastada. Kõik efektid, mis tavapärasest taastaksid tegelase elupunkte, ei mõjuta moroiat. Moroia ravimiseks on vaja alkeemilist pruulist haavaliim või surmapreestri palvet paranda moroia. 

**Koolja sitkus** - Moroia ei ole kunagi väsinud ega kurnatud. Elupunktide nulli langemisel on moroia suremas seisundis. Moroia võib viibida suremas seisundis nii kaua, kuni keegi ta lõplikult hävitab (põletab, raiub tükkideks ja puistab laiali) või ravib. 

**Immuunsus haigustele ja mürkidele** - Moroia on immuunne kõikidele mürkidele ja haigustele. Tegelane ignoreerib neid seisundeid. 

**Haigusvektor** - Kuigi moroia ise on haigustele immuunne, nakatub tema keha hõlpsalt haigustekitajatega ja kannab seda teistele edasi. 

Klassipiirang - Moroia ei saa valida preestri ega sortsi klassi. 

Moroia alustab mängu ühe doosi haavaliimiga.
 
### Vanavereline

* Maksumus: 2 TP
* Tervis: 2

**Omadused:**

**Regeneratsioon** - Nõrgestatud konditsioonis vanavereline võib 10 minutit puhata. Seejärel on tema seisundiks väsinud ning ta taastab ühe elupunkti.

**Immuunsus haigustele** - Vanavereline ei haigestu kunagi, tegelane ignoreerib kõiki haigustega seotud efekte. 

**Kõigusoojane** - Vanaverelisel hakkab kergemini külm. Jahedates paikades, öösiti jne tunneb ta end loiumalt.

**Külmavereline** - Vanaverelise ajuehitus sarnaneb rohkem sisalikele kui tänapäevaste alentide oma. Ta võib olla sotsiaalselt kohmakas, evida vähem empaatiatunnet jne.

Klassipiirang - Vanavereline ei saa valida sortsi klassi. 

### Vulver

* Maksumus: 2 TP 
* Tervis: 2

**Omadused:**

**Loomkuju** - Vulveril on 2 vormi, alenti vorm ja loomkuju vorm. Muutumine vormide vahel võtab niikaua, kuni mängija teeb OG vastavaid kostüümimuutusi (paigaldab küüniseid, kõrvu, sabasid). Raevunud vulverid võivad kaotada võime vorme vahetada ja jäävad siis igaveseks loomkujule.

**Elaja kingitus** - Kui vulver läheb loomkujule, on tema kasutada üks järgnevatest omadustest:
* **Hea tervis** - Vulveril on üks elupunkt rohkem.
* **Üleloomulik jõud** - Vulveri mõjutamiseks käsivõitlusefektidega peab tegelane omama üleloomuliku jõu oskust. Vastasel juhul vulver ignoreerib kõiki käsivõitlusefekte. Vulverit ei saa mittemaagiliselt kammitseda. 
* **Üleloomulik sitkus** - Vulver ei ole kunagi väsinud.
* **Kiired refleksid** - Vulver saab ühe turvisepunkti, mis taastub pärast igat lahingut automaatselt.

Elaja kingitust saab osta kuni neli korda. Esimene kingitus on rassi valides, ülejäänud tuleb osta hiljem. Iga kingituse valik maksab 2 TP. Iga omandatud kingitus suurendab võimalust jääda igaveseks loomakujule. Kingitus peab olema ostetud enne kasutamist (st vulver ei saa alles kuju muutes kingitust valima hakata).

**Vastuvõtlikkus haigustele ja mürkidele** - Kõik haigused ja mürgid mõjutavad vulvereid 2 korda kiiremini.

**Kontrollimatu raev** - Loomkujul vulveritel on ajend, mis paneb nad kontrollimatult raevuma. Raevunud vulver ründab esimest ettejuhtuvat tegelast ja üritab seejärel põgeneda. Põgenemise takistamisel on vulver aggressiivne. Ajend loositakse mängujuhtide poolt ja ka mängija võib esitada selle suhtes ettepanekuid. 

Klassipiirang - Vulver ei saa valida preestri ega sortsi klassi. 

### Theumiit

* Maksumus: 2 TP
* Tervis: 2 elupunkti 

Omadused: 

**Elementaalkest** - Theumiidi elupunktid ei taastu tavapäraselt, vaid nende taastamiseks on vajalik oskus kesta parandamine või apeironi ravi. Theumiit valib ühe järgnevatest omadustest:
* **Tugev kest** - Theumiidil on üks elupunkt rohkem.
* **Taastuv kest** - Theumiidi kesta taastamisel apeironiga või kesta parandamise oskusega taastub kest 2 korda kiiremini. Lisaks taastab oskuse apeironi ravi kasutamisel üks ühik apeironit 2 elupunkti. 
    
**Apeironi ravi** - Theumiit võib taastada oma elupunkte süües apeironit. Iga tarbitud apeironi eest taastab theumiit 1 elupunkti 5 minutiga. Apeironi abil saab parandada ka seisundit - tegelase seisund muutub 1 võrra paremaks 1 tarbitud apeironi kohta. (Apeironi liigne tarvitamine võib aga tekitada sõltuvust). 

**Immuunsus apeironile** - Theumiit on immuunne rafineerimata apeironi mõjule. 

**Immuunsus haigustele** - Theumiit ei haigestu kunagi, tegelane eirab kõiki haigustega seotud efekte. 

**Elemendimaagia (€)** - Theumiit, kes ei vali sortsi klassi, oskab sellegipoolest lausuda ühte loitsu. Ta peab valima selle sortsi elemendi loitsude seast ning loitsu element peab olema sama, mis tema oma. Tal on 1 manapunkt, mille abil seda lausuda. 

Klassipiirang - Theumiit ei saa valida maagi ega preestri klassi. 

## Klassid:

*Klasside ja oskuste kirjeldused.*

Klassid koosnevad tasemetest. Igale tasemele jõudes omandab tegelane automaatselt kõik põhimooduli oskused. Lisaks sellele võib tegelane omandada vabamooduli oskusi vastavalt klassi tasemekirjeldusele (arvestades, et osad vabamooduli oskused on kättesaadavad vaid kindla päritoluga (Vabad Maad, Impeerium või Theumiidid) tegelasele). Kõrgema taseme omaduse eeldusomaduseks on alati madalama taseme omaduse olemasolu.

Tegelased saavad samuti enne mängu teadmisi, mis on seotud nende klassiga. 

### Alkeemik

*Alkeemik oskab kasutada looduses leiduvaid taimi ja muid komponente maagiliste pruuliste valmistamiseks. Pruuliste vägi ei tulene mitte alkeemikust, vaid tema teadmistest ja korrektsete komponentide kasutamisest. Erilised komponendid on saanud oma väe kas jumalate puudutuse läbi või hoopis arenenud apeironi mõjutustest.*

**Alkeemilised terminid:**
* **Alkeemiku raamat** - Raamat, kus on kirjas alkeemilist infot ja alkeemikule teadaolevad retseptid. 
* **Essents** - Komponendi alkeemiline tüüp, mis määrab kahe komponendi vahel toimuva reaktsiooni olemuse. 
* **Komponent** - Ressurss, millest valmistatakse pruuliseid. Esineb nii taimseid kui loomseid komponente. 
* **Pruulis** - Alkeemiku valmistatavad joogid, salvid ja muud segud. 
* **Retsept** - Ühe pruulise komponentide ja valmistamisprotsessi kirjeldus. 

_**Oskuste omandamine**_

* **Tase 1:** Kõik põhimooduli oskused
* **Tase 2:** Põhimoodul + 2 vabamooduli oskust
* **Tase 3:** Põhimoodul + 2 vabamooduli oskust

_**Põhimooduli oskused**_

_**Tase 1**_

**Teadmised: alkeemia I**

Tegelane tunneb komponente, nende essentse ja esimese taseme jooke. Jooke eristab alkeemik arenenud lõhnataju abil. Alkeemik võib lugeda infosedelilt komponendi, essentsi või joogi nimetuse.

**Korjamine I**

Alkeemik võib korjata ja koguda looduses kasvavaid taimseid komponente.

**Korjamine II (€)**

Alkeemik võib koguda loomseid komponente kas surnud olenditelt või muudest allikatest.
 
**Alkeemiku raamat I**

Alkeemiku raamatus on kirjas infot levinumate komponentide kohta. Samuti valib alkeemik oma raamatusse 5 esimese taseme retsepti, mille pruuliseid ta valmistada oskab. 

Teise alkeemiku raamatut uurides on võimalik õppida uusi retsepte. Uue retsepti õppimiseks peab alkeemikul olema topeltkoguses soovitava pruulise valmistamiseks kuluvaid komponente. Kõik komponendid kasutatakse ära õppimisprotsessis ja alkeemik ei saa õppimise käigus pruulist valmistada! Esimese taseme pruulise õppimiseks kulub iseseisvalt 20 minutit, koos retsepti tundva alkeemiku juhendamisel 10 minutit. (OG: Alkeemik kirjutab oma raamatusse retsepti ja teeb läbi selle valmistamise protsessi.)

**Pruuliste valmistamine (€)**

Alkeemik oskab valmistada pruuliseid, millede retseptid on kirjas tema alkeemiku raamatus. Pruulise valmistamiseks peab alkeemik kulutama ära pruulise retseptis kirjas olevad komponendid. Mängul valmistatud pruulised kaotavad mängu lõppedes oma efekti. (Vt. lisa alkeemia). Pruuliste valmistamisaeg on: kas 10 minutit/15 minutit tase või 3 minutit/komponent. 

Tase 1 alkeemik alustab mängu oma valitud 5 levinud ja 2 erilise komponendiga.

**Eksperimentaator I (€)**

Alkeemik võib 2 komponenti kokku segades üritada määrata nende essentsid. Essentsi määramine hävitab komponendid. (OG: reaktsiooni kohta käiva info küsib mängija GM-ilt või vastavalt NPC-lt)

_**Tase 2**_

**Teadmised: alkeemia II**

Tegelane tunneb komponente, essentse ja teise taseme jooke. Jooke eristab alkeemik arenenud lõhnataju abil. Alkeemik võib lugeda infosedelilt komponendi, essentsi või joogi nimetuse. Alkeemik oskab valmistada ühte tase 2 alkeemilist pruulist.

**Komponendi asendamine (€)**

Tegelane võib asendada retseptis ühe komponendi sama essentsiga komponendi vastu.

**Eksperimentaator II (€)**

Alkeemik võib 2 komponenti kokku segades üritada määrata nende essentse. Essentsi määramine ei hävita komponente.

_**Tase 3**_

**Teadmised: alkeemia III**

Alkeemik oskab valmistada viit uut tase 2 alkeemilist pruulist. 

_**Vabamooduli oskused**_

Kõik vabamooduli oskused on igale alkeemikule valitavad. Eranditeks on Impeeriumi, Vabade Maade ja theumiitide erioskused.

Impeerium:<br />
**Leonte tuli {Alkeemik tase 2}**<br />
_Lõõmakene + kirju leekhein_<br />
Kestvus: kohene

Alkeemik oskab valmistada pruulist Leonte tuli. Pruulise valmistamiseks on vajalik salajase lisakomponendi olemasolu, mis on vaid oskuse omanikel. Pruulis toimib kui viskeloits, mis tekitab ühe kahjustuse, mis eirab turvist. Leonte tule retsept on Impeeriumi saladus. 

Vabad Maad:<br />
**Kerge mutageen {Alkeemik tase 2}**

Alkeemik võib enesele pruulise manustades valida, et selle kestvus on kas 2 korda pikem või lühem. Kohese kestvusega jooke see ei mõjuta. Alkeemik on omaduse omandamiseks manustanud erilise pruulise, mis sisaldab haruldast mutageeni komponenti ja tema verd. 

Theumiidid:<br />
**Ürgasukas {Alkeemik tase 2}**

Theumiit oskab teistest hõlpsamini komponente leida. Theumiidi mängija saab enne mängu vihjeid komponentide võimalike asukohtade kohta. 

**Lisakomponendid: levinud**

Tegelane alustab mängu enda poolt valitud 6 levinud lisakomponendiga. Võimalik valida korduvalt. 

**Lisakomponendid: eriline**

Tegelane alustab mängu enda poolt valitud 3 erilise lisakomponendiga. Võimalik valida korduvalt.

**Lisakomponendid: haruldane**

Tegelane alustab mängu enda poolt valitud 1 haruldase lisakomponendiga. Võimalik valida korduvalt.

**Lisaretseptid I **

Tegelane saab valida 2 uut esimese taseme retsepti oma alkeemiku raamatusse. Võimalik valida korduvalt.

**Lisaretseptid II **

Tegelane saab valida 2 uut teise taseme retsepti oma alkeemiku raamatusse. Võimalik valida korduvalt.

**Väle pruulija (€)**

Kui valmistatavate pruuliste kombineeritud tase ei ületa alkeemiku taset, võib alkeemik neid korraga pruulida.

**Kogemustega pruulija**

Alkeemik võib valmistada pruuliseid väsinud seisundis olles, kuid ta ei saa kasutada siis oskust väle pruulija.

### Ekspert

*Eksperte on igasuguseid. Paljud eksperdi oskustest ei ole ehk lahingus kasutatavad, aga ekspert on hea tugi teistele klassidele ja kõige vabama arenguga tegelane. Samuti on eksperdi madalamate tasemete oskused kättesaadavad ka teistele klassidele.*

Valides Eksperdi klassina, tuleb selle eest esimesel tasemel tasuda 4 TP, mille eest saab omandada 4 lihtsat oskust, 2 keerulist või 1 keerulise ja 2 lihtsat.. Muul juhul maksab üks Eksperdi tase 2 TPd, mille eest saab kas kaks lihtsat või ühe keerulise (tähistatud ¤¤) oskuse.

Eksperdi klassina valinu võib uusi tasemeid osta nii palju kui soovib (muidugi makstes iga taseme eest 2 TPd). Teised klassid saavad omandada ainult ühe taseme Eksperti, mitte rohkem. Nad võivad seda valida kas kohe tegelast luues või hiljem.

Eksperdi oskused on jagatud 4 mooduli vahel: teadmiste moodul, ametimoodul, kaubandusmoodul ja lahingmoodul. Ekspert, kes on valinud samast moodulist vähemalt 3 oskust saab tasuta sellele moodulile vastava erioskuse: 

**Õpetlane** - Tegelane on tegelenud elus palju erinevate informatsiooniallikatega, nende uurimise ja säilitamisega. Ta teab rohkem kui enamus oma ala kohta. Oskust omandades tuleb valida eriala (näiteks: seadused, religioon, ajalugu).

**Amet** - Tegelasel on vabalt valitud ametioskus, millega ta ennast mängude vahelisel ajal elatab. See võib olla mõni käsitöö- või esinemisoskus või ka hoopiski midagi muud. 

**Kaupleja** -  Tegelane alustab mängu kaubaga, millega ümber käies on tal võimalus enese rikkust kasvatada. 

**Treenitud** - Tegelane on saanud lahingväljaõppe. Lahingsituatsioonis ei väsi tegelane elupunkti kaotuse tõttu. Kui ta oleks saanud väsinud seisundi lahingus, ilmneb see alles pärast lahingut.

_**Teadmiste moodul:**_

**Teadmised I**

Tegelane alustab mängu lisainformatsiooniga.

**Teadmised II**

Tegelane võib mängu ajal saada erinevat lisainformatsiooni.

**Teadmised III ¤¤**

Tegelane võib mängu ajal esitada GM-ile ühe küsimuse. GM võib küsimusele vastamata jätta, misjuhul tegelane võib küsida uue küsimuse.

**Kuulujutud**

Enne mängu tõmbab tegelane kuulujuttude loosist endale mõne fakti. Võimalik valida kuni 3 korda. Iga valimisega saab tegelane 1 sedeli loosist rohkem tõmmata. Loosis võivad sedelid korduda.

**Uurija {Teadmised II } ¤¤**

Tegelane omab tutvusi või muid ressursse, mille kaudu mängude vahelisel ajal lisainfot hankida. Tegelane võib enne järgmist mängu küsida GM-idelt ühe eelmisel mängul kohatud objekti/tegelase/nähtuse kohta lisainformatsiooni. [Uurija oskus peab olema valitud enne huvipakkuva objekti/tegelase/nähtusega kokku puutumist]. Võimalik valida kuni 3 korda, misjuhul saab iga valitud korra eest koguda informatsiooni erineva objekti/nähtuse või isiku kohta.

**Eristamine (€) **

Tegelane oskab tuvastada, kas dokumendid on ehtsad või võltsitud.

_**Ametimoodul:**_

**Meditsiin I**

Tegelane oskab anda esmaabi. Esmaabi viib tegelase suremisest kurnatud seisundisse. Samuti oskab tegelane valmistada ergutusteed, mis eemaldab tarbijalt väsinud seisundi. 

**Meditsiin II (€)**

Tegelane oskab ravida. Pärast meditsiiniliste protseduuride läbi viimist muutub kurnatud tegelane väsinuks ja haige taastab puhates elupunkte kiirusega 1 elupunkti 15 minuti möödudes.

**Meditsiin III (€)¤¤**

Haigused ja mürgid: tegelane oskab neid diagnoosida ja valmistada tervendusteed ning raviteed. Tegelane oskab haige eest eriliselt hoolitseda nii, et haige pole enam nakkusohtlik ja haigusefektide kiirus väheneb 2 korda.

Tegelane võib kasutada oskust Meditsiin I olles väsinud.

**Meditsiin IV (€)¤¤**

Kiire ravitsemine: Tegelane suudab kiiremini tervisepunkte taastada, pärast meditsiiniliste protseduuride läbi viimist taastab haige 1 elupunkt 5 minuti möödudes. Samuti suudab tegelane kurnatud tegelase 5 minutiga viia väsinud seisundisse.

**Kesta parandamine I {Meditsiin I või Sepakunst I, theumiitidel eeldusoskus puudub} (€)**

Tegelane oskab theumiitide kestasid parandada. Pärast kesta parandamist hakkab theumiit taastama elupunkte kiirusega 1 elupunkt 15 minuti jooksul. 

**Kesta parandamine II {Meditsiin III või Sepakunst III, theumiitidel eeldusoskus puudub} (€) ¤¤**

Tegelane oskab theumiitide kestasid parandada. Pärast kesta parandamist hakkab theumiit taastama elupunkte kiirusega 1 elupunkt 10 minuti jooksul.

Tegelane võib kasutada oskust kesta parandamine I olles väsinud.

**Sepakunst I (€)**

Tegelane oskab parandada turviseid, kilpide ja relvi. Ühe turvisepunkti (AP) taastamiseks kulub 5 minutit tööd. Kilpide ja relvade parandamine võtab 15 minutit. Oskuse kasutamine vajab elavat tuld. 

**Sepakunst II (€)¤¤**

Tegelane oskab tugevdada olemasolevaid turviseid, ta lisab turvise kaitseväärtusele +1AP. Turvise tugevduspunkt on viimane kuluv AP, kui turvise AP-de arv langeb nulli siis turvis kaotab tugevduse, ning kaitseväärtuse taastamiseks tuleb seda uuesti tugevdada. Turvise tugevdamine võtab 15 minutit tööd, kerge turvise korral 50 stauruse väärtuses materjale (need tuleb sepal osta, leida või muul moel hankida), ning raske turvise korral 100 stauruse väärtuses materjale. 

**Sepakunst III (€)**

Tegelane oskab tugevdada olemasolevaid kilpe, andes neile omaduse eirata esimest “purusta kilp” efekti. Kilbi tugevdamine võtab 15 minutit tööd, ning 250 stauruse väärtuses materjale.

**Võltsimine {Eristamine} (€)**

Tegelane oskab mingil määral võltsida ametlikke dokumente ja allkirju. Samuti oskab ta kopeerida käekirju. Peamiselt mängude vahel kasutatav oskus. 

**Lepingud **

Tegelane oskab vormistada lepinguid. 

**Lukumeister I (€)¤¤**

Tegelane võib muukides avada tase 1 luku.

**Korjamine I**

Tegelane võib korjata ja koguda looduses kasvavaid taimseid komponente.

**Korjamine II (€)**

Tegelane võib koguda loomseid komponente lahates surnud olendeid. 

**Alkeemiline kogemus (€) {Korjamine II}¤¤**

Tegelane suudab määrata 1. taseme alkeemilisi pruuliseid.

_**Kaubandusmoodul:**_

**Jõukus I**

Tegelane on rikkam ja saab rohkem raha ja/või erilisi esemeid. Ta alustab mängu 100 staurusega rohkem. 

**Jõukus II ¤¤**

Tegelane on rikkam ja saab rohkem raha ja/või erilisi esemeid. Ta alustab mängu 250 staurusega rohkem. 

**Jõukus III ¤¤ {Ekspert tase 3}**

Tegelane on rikkam ja saab rohkem raha ja/või erilisi esemeid. Ta alustab mängu 500 staurusega rohkem. 

**Jõukus IV ¤¤  {Ekspert tase 5}**

Tegelane on rikkam ja saab rohkem raha ja/või erilisi esemeid. Ta alustab mängu 1000 staurusega rohkem. 

**Hindaja I**

Tegelane oskab hinnata erinevate kaupade väärtust üsnagi täpselt. Samuti oskab ta tuvastada kaupade ja eriliste esemete võltsinguid. 

**Hindaja II ¤¤**

Tegelane oskab hinnata luksuslike ja harvaesinevate esemete ja kaupade väärtust. Samuti oskab ta eristada kasutatud apeironit kasutamata apeironist. 

_**Lahingmoodul:**_

**Relvakasutusoskus** - Ilma oskuseta tegelane võib lahingsituatsioonis ennast küll relvaga kaitsta, kuid ei tohi sooritada rünnakuid. Oskusega tegelane võib kasutada relvi lahingsituatsioonis ründamiseks. Väljaspool lahingut saab iga tegelane teist vardasse ajada.

Relvaliigid: (Iga relvaliigi jaoks tuleb oskuse eest maksta)
* Ühekäeline relv
* Kahekäeline relv
* Laskerelv
* Viskerelv

**Turvised I**

Tegelane saab kergeid turviseid (nahk, paksemad kangad) kandes 1-2 turvisepunkti. Tegelane võib kasutada väikest kilpi. 

**Turvised II ¤¤**

Tegelane saab raskeid turviseid (rõngassärk, plaatturvis) kandes 3-4 turvisepunkti. Tegelane võib kasutada suurt kilpi. 

**Sidumine (€)**

Tegelane oskab teisi kinni siduda. Ta võib kasutada tavalist nööri, ning saab teadvusetu tegelase seisundi muuta kammitsetud seisundiks.

**Käsivõitlus I (€)**

Tegelane võidab käsivõitluses viigi korral.

**Uimastamine I {Käsivõitlus I} (€) ¤¤**

Tegelane võib uimastada teise tegelase. Selleks peab ta käes hoidma rasket eset, ning tegema ohvrile ootamatult seljatagant pai. Ohver on seejärel uimastatud seisundis.

Järgnevad oskused ei lähe ühegi mooduli alla ja on valitavad ainult vastava kultuuri esindajatele. 

Impeerium: 
Something

Vabad Maad: 
Something

Theumiidid: <br />
**Maagiline sepistamine I {Ekspert tase 3}**

Theumiit oskab ressursside ja varustuse omamisel sepistada erinevaid maagilisi esemeid. 

### Kelm

Kelm on pimeduses peituja ja kaval tegutseja. Ta võib kasutada oma oskusi ka seaduse poolel või töötada skaudina. 

_**Oskuste omandamine

* **Tase 1**: Põhimoodul + 2 vabamooduli oskust
* **Tase 2**: Põhimoodul + 2 vabamooduli oskust
* **Tase 3**: Põhimoodul + 4 vabamooduli oskust

_**Põhimooduli oskused**_

_**Tase 1**_

**Relvakasutusoskus: kelm**

Kelm oskab kasutada kõiki relvaliike peale kahekäelise relva (ühekäerelvad, kaks ühekäerelva, laskerelvad, viskerelvad).

**Selgasuskamine**

Kelm, kes tabab noalöögiga ohvrit selga, teeb talle oma taseme jagu lisakahju. (Tase 1 kelm 2 kahjustust, tase 3 kelm 4 kahjustust.) Kasutatav korra 5 sekundi jooksul. 

_**Tase 2**_

**Uimastamine I (€)**

Tegelane võib uimastada teise tegelase. Selleks peab ta käes hoidma rasket eset, ning tegema ohvrile ootamatult seljatagant pai. Ohver on seejärel uimastatud seisundis.

**Taskuvaras (€)**

Tegelane võib varasta ühe eseme kinnitades sellele pesulõksu. Koti külge kinnitades saab suvalise eseme. Eseme toob vargale GM või vastav NPC. (Mängijad võivad kokkuleppel olukorra lahendada ka omavahel.)

**Treenitud**

Tegelane on saanud lahingväljaõppe. Lahingsituatsioonis ei väsi tegelane elupunkti kaotuse tõttu. Kui ta oleks saanud väsinud seisundi lahingus ilmneb see alles pärast lahingut.

_**Tase 3**_

**Tugev tervis**

Tegelane saab 1 elupunkti juurde.

**Uimastamine II**

Tegelane võib uimastada teise tegelase. Selleks ei vaja ta enam rasket eset, vaid peab tegema ohvrile ootamatult seljatagant pai. Ohver on seejärel uimastatud seisundis.

**Ohutaju **

Tegelaneb saab enne mängu või mängu ajal GM-ide käest informatsiooni, mis on tegelasele kasulik või hoiatab teda tulevase ohu eest.

_**Vabamooduli oskused**_

Kõik vabamooduli oskused on igale kelmile valitavad. Eranditeks on Impeeriumi, Vabade Maade ja theumiitide erioskused.

Impeerium:<br />
**Öö gild {Kelm tase 2}**

Tegelane teab erinevaid märke, mis võivad teda juhatada peidikute juurde. OG: kelm võib liikuda valgete lipukestega tähistatud rajal. Peidik asub raja lõpus.

Vabad Maad:<br />
**Jahindus {Kelm tase 2}**

Tegelane teab erinevate olendite liikumisjälgi ja oskab hinnata nende paiknemist ja võimalikku ohtu. Mängija saab enne mängu või ka mängu jooksul vihjeid olendite kohta. 

Theumiidid:<br />
**Ürgolend {Kelm tase 2} (€)**

Theumiit oskab maastikusse sulanduda, nii et teda on raske märgata. Ta võib püsida paigal nii kaua kuni soovib (OG: hoiab kätt pea peal) või liikuda 15 sekundi jooksul märkamatult, pärast mida näevad teda kõik. Sulandumise võib lõpetada igal hetkel. Kasutatav korra mängu jooksul. 

**Lukumeister I**

Tegelane võib muukides avada tase 1 luku.

**Lukumeister II (€)**

Tegelane võib muukides avada tase 2 luku.

**Lõksumeister I (€)**

Tegelane oskab lõkse kahjutuks teha. 

**Lõksumeister II (€)**

Tegelane oskab lõkse üles seada.

**Lõksumeister III {Kelm tase 3}**

Tegelane ignoreerib esimest teda mõjutavat lõksu, ning ta saab kasutada lõksumeistri oskusi väsinud seisundis.

**Turvised I**

Tegelane saab kergeid turviseid (nahk, paksemad kangad) kandes 1-2 turvisepunkti. Tegelane võib kasutada väikest kilpi. 

**Piinamine (€) {Kelm tase 2}**

Tegelane oskab piinata. Piinaja viskab münti, kui tuleb ”kiri” saab ta esitada ühe jah-ei küsimuse, millele piinatav peab ausalt vastama. Kui tuleb “kull”, kaotab piinatav ühe elupunkti ja piinaja võib piinamist jätkata, kui ohver on veel teadvusel. 

**Käsivõitlus I (€)**

Tegelane võidab käsivõitluses viigi korral.

**Käsivõitlus II (€)**

Tegelane võidab automaatselt, kui vastasel pole käsivõitluse oskust.

**Põikle I (€) {Käsivõitlus II}**

Tegelasel on üks lisa turvisepunkt, mis taastub automaatselt iga lahingolukorra lõpus.

**Põikle II (€) {Käsivõitlus II, kelm tase 3}**

Tegelasel on kaks lisa turvisepunkti, mis taastuvad automaatselt iga lahingolukorra lõpus.

**Mürgikunst I**

Tegelane oskab valmistada lihtsaid mürke, mis seespidisel tarvitamisel mõjuvad surmavalt. Samuti võib tegelane relvamürgi olemasolul kanda seda oma relvale. Mängijal on mängu alguses 1 doos seespidist mürki.

**Mürgikunst II (€) {Kelm tase 3}**

Tegelane oskab oma relvi mürgitada. Relvatabamuse saanud tegelane on mürgitatud seisundis. Mängijal on mängu alguses 1 doos relvamürki.

**Sidumine (€)**

Tegelane oskab teisi kinni siduda. Ta võib kasutada nööri, ning saab teadvusetu tegelase seisundi muuta kammitsetud seisundiks.

**Eristamine (€)**

Tegelane oskab tuvastada, kas dokumendid on ehtsad või võltsitud.

**Võltsimine (€) {Eristamine}**

Tegelane oskab mingil määral võltsida ametlikke dokumente ja allkirju. Samuti oskab ta kopeerida käekirju. Peamiselt mängude vahel kasutatav oskus. 

### Maag

*Maag on see, kes oskab apeironi jõudu kasutades oma tahte järgi maailma mõjutada. Impeeriumis tuntaksegi teda maagina, Vabadel Maadel loitsijana.*

Apeiromantia ja ruunikunst on alentide kasutatavad maagiasüsteemid. Need mõlemad põhinevad maagilistel märkidel ja rafineeritud apeironil, mis on loitsude kütus. Iga loits kasutab teatud määral apeironit. Nende kasutamiseks ei ole vaja kaasasündinud loitsimise oskust. 

Selline loitsimine on aga väsitav, nii et kui maag ületab oma päevase piirmäära, siis ta võib saada erinevaid kahjustusi. Kui ta ületab oma piirmäära liigselt, võib see ta eluks ajaks sandistada. 

Samuti on olemas teatud tüüpi esemeid ja masinad, millega saab sooritada erinevaid loitsulaadseid toiminguid. 

**Maagilised terminid: **

* **Apeiron (rafineeritud)** - Töödeldud apeiron on apeiromantia/ruunikunsti kütus. See on suletud erilise pitsatiga pudelisse. Apeironit müüakse erinevates kogustes, aga kõige tavalisemad on hästi väikesed pudelid. Nende sees on piisavalt apeironit ühe lihtsa loitsu jaoks. Keerulisemate loitsude jaoks võib minna rohkem kui üks pudel apeironit. Loitsimisel läbib apeironi energia loitsija keha ja vormub sellest väljapoole loitsuks. 
* **Loitsukettad** - Kettaid on kahte sorti, märgistatud ja puhtad. Märgistatud kettaid saab maag kasutada koheselt loitsimiseks. Puhaste ketaste abil saab maag luua uusi variatsioone oma loitsudest. 
* **Maagi märk** - Igal maagil on oma märk, mida ta kasutab oma loitsuketastel ja paigaldatud loitsudel. 
* **Maagi raamat** - Maagi raamatus on kirjas loitsud, nende võimusõnad ja variandid, mida ta oskab. Raamatu kaanel on maagi märk.
* **Võimusõna** - Sõna, mille lausumine vallandab loitsu mõju. 

#### Oskuste omandamine

**Tase 1**
Põhimooduli oskused
**Tase 2**
Põhimooduli oskused + 2 vabamooduli oskust
**Tase 3**
Põhimooduli oskused + 2 vabamooduli oskust

#### Põhimoodul

_**Tase 1**_

**Apeiron**

Maag alustab igat mängu 5+maagi tase apeironiga. Maag oskab silmapilguga hinnata, kas apeiron on kasutatud või mitte. 

**Teadmised: maagia I**

Maag valib vabade loitsude hulgast 4 tase 1 loitsu, mida ta oskab valmistada. 

**Loitsu tegemine (€)**

Maag oskab valmistada loitse, mis on kirjas ta loitsuraamatus.

**Maagiline vastupidavus I**

Maag võib mängu jooksul kasutada kuni 8 ühikut apeironit. (Vaata Lisa 3)

_**Tase 2**_

**Eriala I**

Maag valib ühe eriala. Ta oskab kõiki erialaloitse. (Erialad on toodud lisas 3)

_**Tase 3**_

**Kogemustega loitsija**

Maag võib valmistada loitse väsinud seisundis olles.

#### Vabamoodul

**Apeironivarud I**

Maag alustab mängu +2 apeironiga.

**Apeironivarud II**

Maag alustab mängu +4 apeironiga.

**Apeironivarud III**

Maag alustab mängu +6 apeironiga.

**Maagiline vastupidavus II  {Maag tase 2}**

Maag võib mängu jooksul kasutada kuni 12 ühikut apeironit.

**Maagiline vastupidavus III  {Maag tase 3}**

Maag võib mängu jooksul kasutada kuni 16 ühikut apeironit.

**Apeironi rikastamine {Maag tase 3}**

Tegelane võib vahendite ja toormaterjali olemasolul toota apeironit.

**Lisaeriala {Maag tase 2}**

Maag valib endale lisaeriala. Ta oskab lisaeriala loitse nagu oleks tema maagi tase ühe võrra madalam.

**Metamaagia I**

Maag oskab ühte metamaagilist efekti. (Metamaagilised efektid on toodud lisas 2)

**Metamaagia II**

Maag oskab kahte metamaagilist efekti.

**Metamaagia III**

Maag oskab kolme metamaagilist efekti.

### Preester

*Preester on jumala teener. Ta levitab maailmas oma jumala sõnumit ja seisab hea tema põhimõtete eest. Preester saab kasutada oma jumala antud väge, et teisi tema ümber kas õnnistada või karistada.*

Preestrite maagia ehk jumalmaagia on teine alentide maagiasüsteemist. Preestrite maagia hõlmab endas ühe konkreetse jumala ustavat teenimist, mille vastutasuks annab jumal preestrile võimaluse oma väge kanaliseerida. See kanaliseerimine toimub läbi püha sümboli, mida preester kannab oma rinnal. See sümbol on samuti loodud jumala väest ja ilma selleta on jumala väe kanaliseerimine preestrile ohtlik. 

Preestrid peavad samuti järgima oma jumala põhimõtteid. Kui nad neid eiravad, võivad nad mõneks ajaks kaotada oma sideme jumala väega. Kui nad neid väga sügavalt rikuvad, võivad nad sideme jumalaga igaveseks kaotada. 

#### Jumalad: 
Jumalad on esitatud oma kultuurilise vastandiga. Allakriipsutatud jumalatel on tegelikult samane domeen. 

|Impeerium | Domeen | Vabad Maad | Domeen |
| ------- | ----------------- | ------ | ---------------- |
|Malakhim | Kord ja seadused  |Ban-Mawr|Kaos ja vanded    |
|Keteos   | Surm ja lõpp      |Lir-Neth|Surm ja nägemused |
|Atrepe   | Teadmised ja mälu |Vael-Ser|Saladused ja õnn  |
|Parendi  | Aeg ja liikumine  |Arim-Wol|Lootus ja küllus  |
|Terhent  | Sõda ja võitlus   |Nal-Mat |Jaht ja võitlus   |
|Sulenis  | Tööstus ja looming|Rhen-Apa|Mets ja esivanemad|
|Baruna   | Linnad ja suhted  |Zer-Nim |Häving ja haigused|
|Darsilis | Elu ja loodus     |Eil-Gann|Elu ja liikumine  |

#### Oskuste omandamine

* **Tase 1:** Põhimoodul + 1 vabamooduli oskus (imelik on vist lubada ainult 1 oskust teisel tasemel)
* **Tase 2:** Põhimoodul + 1 vabamooduli oskus
* **Tase 3:** Põhimoodul + 2 vabamooduli oskust

#### Põhimoodul

_**Tase 1**_

**Sümbol**

Preestril on püha sümbol, jumala väe ohutu kanal. Sümbol on ka ise jumala väest füüsilisel kujul. Sümbol toimib kui see on preestri rinnal, või sellel on kontakt preestri nahaga. Sümbolit võib ära võtta, sellisel juhul laskub äravõtja peale jumala needus, millest ta vabaneb siis, kui sümbol on tagastatud ja preester on talle määranud väikese patukahetsuse. Needuse iseloom on seotud preestri jumalaga ja määratakse tegelast luues. 

**Side jumalaga **

Jumal võib harva anda preestrile märku millestki huvitavast, ohtlikust või olulisest. Üldiselt iseaktiveeruv omadus, seda ei saa teadlikult kasutada. 

**Jumalik vägi**

Preester võib valida endale 5 palvet lihtsate palvete nimekirjast, mida ta oskab.

**Palved**

Preester saab teha päevas 4+ preestri tase jagu palveid.

_**Tase 2**_

**Domeen: palve**

Preester saab vastavalt oma jumalale erilise domeeni palve. Ta saab valida kahe palve hulgast. 

_**Tase 3**_

**Kõrgem jumalik vägi**

Preester valib 2 kõrgemat palvet, mida ta oskab lausuda. 

#### Vabamoodul

**Mõjuala loomine {Preester tase 3}**

Preester loob oma jumala mõjuala. Kõik (va mõjuala looja jumalale vastandliku jumala preestrid)  mõjualas peatuvad preestrid taastavad automaatselt 2 palvet. Samuti mõjutab jumalik mõjuala mitmete toimingute ja palvete läbiviimist.

**Lisapalve I {Preester tase 2}**

Preester õpib 2 uut palvet.

**Lisapalve II**

Preester õpib 2 uut palvet.

**Lisapalve III {Preester tase 3}**

Preester õpib 2 uut palvet.

**Kõrgem lisapalve I {Preester tase 3}**

Preester õpib ühe uue kõrgema palve.

**Misjonär I**

Korra mängu jooksul on võimalus preestril tutvustada oma jumalat mõnele jumalakaugele tegelasele. Kui preester suudab vähemalt ühe usukauge kuulajaga 5 minutit oma jumalast vestelda, saab ta sooritada mängul ühe lisapalve. (OG: Usukauge kuulaja alla loetakse theumiite ja usule mitte eriti pühendunud alentisid.)

**Misjonär II**

Korra mängu jooksul on võimalus preestril tutvustada oma jumalat mõnele jumalakaugele tegelasele. Kui preester suudab vähemalt ühe usukauge kuulajaga 5 minutit oma jumalast vestelda, saab ta sooritada mängul kaks lisapalvet. 

**Domeen: oskus I**

Tegelane omistab oma jumale vastavalt ühe oskuse oskuste nimekirjast. Oskuste nimekiri on toodud lisas 3.

**Domeen: oskus II {Preester Tase 3}**

Tegelane omistab oma jumale vastavalt ühe oskuse oskuste nimekirjast. Oskuste nimekiri on toodud lisas 3.

**Pihisaladus**

Korra mängu jooksul võib preester võtta vastu pihitalituse. Talituse käigus räägib üks tegelane oma patust preestrile. Pihtimise lõppedes saab preester sooritada ühe lisapalve mängu jooksul. Kui preester peaks pihtimise käigus avalikustatud pattu jagama kolmanda osapoolega, langeb talle osaks jumalik karistus. (Rollimängulist pihtimist võib vastu võtta rohkem kui korra mängul, aga sellisel juhul lisapalvet ei teenita.)

**Palverändur**

Preester alustab mängu jumala poolt antud erilise ülesandega. Pärast ülesande täitmist saab ta mängu lõpuni ühe lisa elupunkti ja ühe lisapalve. 
 
**Puhkeala {Preester Tase 2}**

Preester loob erilise puhkeala. Selleks peab ta heiskama oma jumala sümboli, ning kõik tegelased, kes saavad seal puhata, vabanevad väsinud seisundist 10 minuti puhkuse järel. Puhkealas võivad puhata preestri kodumaa elanikud, kas siis Impeeriumist või Vabadelt Maadelt. Puhkeala loomine kulutab ühe preestri palve, ning kaob kohe, kui preester liigutab jumala sümbolit või läheb sellest kaugemale kui 5 meetrit.

### Sorts
*Sortsid on theumiitide vägevaimad loitsijad. Nad on õppinud oma elementi kasutama ka väljaspool allikat ja võivad sellega isegi lahingus oma vastastesse hirmu külvata. *

Elemente on kuus: 
* Aktiivsed - Tuli, Õhk, Valgus 
* Reaktiivsed - Vesi, Maa, Vari

Vastandid: 
* Tuli - Vesi 
* Õhk - Maa
* Valgus - Vari

#### Oskuste omandamine: 
* **Tase 1** Põhimoodul  
* **Tase 2** Põhimoodul + 2 valikoskust 
* **Tase 3** Põhimoodul + 2 valikoskust 

#### Põhimoodul

_**Tase 1**_

Teadmised: maagia

**Mana**

Sortsil on 7 manapunkti. Manapunktid taastuvad iga mängu alguses. 

**Sortsikunst I (€) **

Sorts oskab loitsida kõiki lihtsaid loitse, ning ühte oma elemendi loitsu.

_**Tase 2**_

**Sortsikunst II(€)**

Tegelane oskab 3 oma elemendi loitsu, ning võib valida ühe keerulise loitsu, mida ta oskab.

**Mana taastamine(€)**

Sorts saab eriliselt tähistatud elemendisõlmedest taastada manapunkte. Taastuva mana hulk sõltub sõlme tugevusest ja sortsi tasemest.

_**Tase 3**_

**Sortsikunst III (€)**

Tegelane valib 3 uut keerulist loitsu, mida ta oskab. 

**Mana jagamine(€)**

Sama elemendi sortsid saavad nõusolekul manapunkte üksteisele üle kanda.

#### Vabamoodul

**Mana II**

Sortsil on 9 manapunkti.

**Mana III**

Sortsil on 11 manapunkti.

**Mana IV {Sorts tase 3}**

Sortsil on 13 manapunkti.

**Uus element I**

Sorts valib ühe elemendi (kui tema enda element on aktiivne, peab olema ka õpitav element aktiivne, kui tema element on reaktiivne, siis peab olema ka õpitav element reaktiivne). Ta õpib 2 selle elemendi loitsu.

**Uus element II {Sorts tase 3}**

Nagu uus element I, aga sorts valib uue elemendi. Ta õpib 2 selle elemendi loitsu.

**Maagiline jäljeajamine**

Võimsamad maagilised kohad ja esemed jätavad endast maha tugevaid maagilisi jälgi, mida sorts näeb. (OG: maagilised jäljed on tähistatud kollaste lipukestega). Erinevalt maagist ja preestrist on sortside puhul jäljeajamine kogu aeg aktiivne. 

### Sõdalane

*Osav võitleja. Sõdalane mõistab relvade kunsti ja on tugevaim omade seas. Tema tegutseb lahinguväljal eesotsas ja peab kauem vastu kui teised.*

#### Oskuste omandamine

* **Tase 1:** Põhimoodul + 1 vabamooduli oskus
* **Tase 2:** Põhimoodul + 3 vabamooduli oskust
* **Tase 3:** Põhimoodul + 3 vabamooduli oskust

#### Põhimoodul

_**Tase 1**_

**Relvakasutus: sõdalane**

Sõdalane oskab kasutada kõiki relvaliike ja kilpe.

**Jäsemepunkt**

Sõdalane ignoreerib lahingus esimest tabamust jäsemesse. Jäsemepunkt kustub enne turvist, kuid peale maagilisi kaitseid.

**Füüsiline treening**

Sõdalane ei saa kunagi väsinud seisundit elupunktide kaotuse tõttu. Samuti peab sõdalane kaotama kõik elupunktid (mitte 2), et ta langeks kurnatud seisundisse.

Samuti on sõdalane piisavalt tugev, et kanda üht tegelast seda reaalselt tegemata. Kandmisel peab sõdalane üht kätt kantava õlal hoidma ja mõlemad peavad liikuma rahulikus kõndimise tempos.

_**Tase 2**_

**Tugev tervis I**

Sõdalane saab juurde ühe elupunkti.

_**Tase 3**_

**Tugev tervis II**

Sõdalane saab juurde veel ühe elupunkti.

#### Vabamoodul

Impeerium<br />
**Lahingtaktika {Sõdalane tase 2}**

Tegelane võib oma sõdalase taseme jagu tegelastega jagada lahingtaktika oskusi. Lahingtaktika oskuse kasutamiseks on vajalik vähemalt üks lahingpartner. Lahingtaktika saajad tuleb kokku leppida enne lahingu algust.

**Lahingtaktika: innusta**

Sõdalane saab abistada tsiviilisikut lahingus. Innustatav ei saa lahingu käigus tekkivatest vigastustest väsinud seisundit. Oskus kestab vaid lahingu ajal, ning peale lahingut, kui abistatav on kaotanud elupunkte, saab ta siiski vastava seisundi.

**Lahingtaktika: kaitse {Sõdalane tase 3}**

Impeeriumi sõdalased on õppinud koos võitlema, ning sõdalane saab ühe (kolmandal tasemel kaks) turvisepunkti, mida ta võib kasutada ise või anda lahingpartnerile. Turvisepunkti jaotus tuleb otsustada enne lahingu algust. 

Vabad Maad<br />
**Sõjaraev {Sõdalane tase 2}**

Tegelane võib valitud hetkel lahingolukorras raevuda. Raevuda ei saa raskes turvises. Sõdalane on alati pärast lahingut, kus ta oli sõjaraevus, väsinud. Sõjaraev lõppeb olukorra lahenedes või kui raevuja on seljatanud oma vastase. Sõjaraevus olek on järgmiste oskuste kasutamise eelduseks:

**Sõjaraev: Põikle (€)**

Tegelane saab sõjaraevus olles ühe lisa turvisepunkti.

**Sõjaraev: Oimetu/Stun (€) {Sõdalane tase 3}**

Tegelane võib sooritada sõdalase taseme jagu arv kordi mängu jooksul oimetuks tegeva löögi.

Theumiidid<br />
**Elementaallöök {Sõdalane tase 2}**

Tegelane võib kasutada elementaallööki. See annab tema relvale tema elemenditüüpi maagilise kahjustuse. Mõned olendid on elementaallöökidele vastuvõtlikumad. 

**Elementaallöök I (€)**

Tegelase löögid on väestatud theumiidi elemendist, ning leidub olendeid, kes on neile elementidele vastuvõtlikumad. 

**Elementaallöök II (€) {Sõdalane tase 3}**

Tegelane võib sooritada sõdalase taseme jagu arv kordi mängu jooksul võimsat elementaallööki. Elementaallöögiga tabatu muutub kurnatuks. (Elementaallöögi eest kaitseb elemendikilp).

**Turvised I**

Tegelane saab kergeid turviseid (nahk, paksemad kangad) kandes 1-2 turvisepunkti. Tegelane võib kasutada väikest kilpi. 

**Turvised II**

Tegelane saab raskeid turviseid (rõngassärk, plaatturvis) kandes 3-4 turvisepunkti. Tegelane võib kasutada suurt kilpi. 

**Turvised III**

Tegelane saab ühe lisa turvisepunkti kandes turvist.

**Käsivõitlus I (€)**

Tegelane võidab käsivõitluses viigi korral.

**Käsivõitlus II (€)**

Tegelane võidab automaatselt, kui vastasel pole käsivõitluse oskust.

**Uimastamine I**

Tegelane võib uimastada teise tegelase. Selleks peab ta käes hoidma rasket eset, ning tegema ohvrile ootamatult seljatagant pai. Ohver on seejärel uimastatud konditsioonis.

[Kõiki võitluskunstide oskusi saab sõdalane kasutada oma taseme jagu mängu jooksul, ning ta ei tohi kanda rasket turvist.]

**Võitluskunstid: Oimetu (€) {Uimastamine I, Käsivõitlus II}**

Tegelane puudutab õrnalt käega sihtmärki, ning seejärel on sihtmärk seisundis oimetu. 

**Võitluskunstid: Vangista (€) {Võitluskunstid: Oimetu}**

Tegelane puudutab õrnalt käega sihtmärki, ning seejärel on sihtmärk seisundis kammitsetud, kuniks sõdalane oma käe sihtmärgilt eemaldab.

**Võitluskunstid: Relvitu (€) {Võitluskunstid: Oimetu}**

Tegelane puudutab õrnalt käega sihtmärki, ning seejärel peab sihtmärk enda käes oleva relva maha viskama.

**Põikle I (€) {Käsivõitlus II}**

Tegelasel on üks lisa turvisepunkt, mis taastub automaatselt iga lahingolukorra lõpus.

**Põikle II (€) {Käsivõitlus II ja sõdalane tase 3}**

Tegelasel on kaks lisa turvisepunkti, mis taastuvad automaatselt iga lahingolukorra lõpus.

**Sidumine (€)**
Tegelane oskab teisi kinni siduda. Ta võib kasutada tavalist nööri, ning saab teadvusetu tegelase seisundi muuta kammitsetud seisundiks.
