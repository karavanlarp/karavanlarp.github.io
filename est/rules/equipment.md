---
layout: default-est
title: Tegelasreeglid; Varustus
---
## Lisa 5: Varustus 

Siin on kirjeldatud klasside algvarustus ja oskuste kasutamiseks vajalikud vahendid. 

Varustuse ja erinevate esemete sisse toomisel ei ole otseseid piiranguid, aga võime otsustada mingit varustust mängu mitte lubada. 

**Alkeemik**

Alkeemiku raamat - (Kohustuslik) Raamatus on kirjas retseptid, essentside reaktsioonide tabel ja muud infot. 
Kindad - Komponentide korjamisel ja töötlemisel on hea kanda kindaid, mis kaitsevad komponentide võimalike mõjude eest. 
Nuga või sirp - (Kohustuslik) Komponentide lõikamiseks või lahkamiseks vajalik. 
Pudelid - Juhul kui alkeemik soovib valmistada jooki, mida juuakse hiljem, on tal selle jaoks vaja suletavat pudelit. 
Lisavarustus - Komponentide hoidmiseks võib kasutada erinevaid topse ja karpe. Jookide valmistamiseks võib kasutada komponentide töötlemiseks näiteks uhmrit ja erinevaid segamisvahendeid. 

**Ekspert**

Amet - Tegelane võib võtta misiganes varustust ametitöö jaoks vaja on. 
Kesta parandamine - Parandamiseks on vaja väikest haamrit ja erinevaid metallitükke (GMid annavad mängu alguses). 
Meditsiin - Kindlasti on nõutud sidemed markeerimaks kui tegelast on ravitud. Kõrgema meditsiooni oskusega võib soovikorral kasutada ka operatsioonivahendeid ja muud sellist. 
Teed - Teede jaoks võib võtta mõnda puruteed, mille võib sildiga markeerida et teised meditsiini oskavad tegelased ka mõistaksid, millega tegu on. 
Sepakunst - Vajalikud on haamer ja muud parandamisriistad. 
Sidumine - Vaja on vähemalt nii pikka nöörijuppi, et seotu saaks seda nähtavalt oma käte ümber hoida. Võib kasutada ka ketti. 
Korjamine - Vajalik on lõikamiseks sobilik tööriist, nuga või sirp.

**Kelm**

Muukimisvahendid - (Kohustuslik: Lukumeister) Vahendid, millega saab lukke muukida. 
Mürk - (Kohustuslik: Mürgikunst) Antakse GMide poolt. 
Piinamisriistad - (Kohustuslik: Piinamine)  Vahendid, millega saab tegelast piinata. 

**Maag** 

Apeiron - Antakse mängujuhtide poolt. 
Maagi raamat - (Kohustuslik) Kaanel peab oma maagi märk. Raamatus on kirjas loitsud, mida maag oskab, nende märgid ja võimusõnad. (Märgid ja võimusõnad antakse maagile tegelast luues kuna need on kultuuriti erinevad). 
Loitsukettad - (Kohustuslik) Ketas peab olema minimaalselt 10 cm diameetriga. Valmis loitsukettal peab olema maagi märk ja loitsu märk. Puhtal loitsukettal peab olema maagi märk. Materjaliks sobib midagi sellist, millele saab mängu jooksul peale kirjutada, kui on vaja uusi loitse luua. Ideaalist võiks materjal olla midagi sellist, mida ei saa kokku murda. 

**Preester** 

Püha sümbol - (Kohustuslik) Sümbol peab olema 15 x 15 cm ja kostüümi küljest eemaldatav. Võib olla riidest, aga tal võiks olla kas vähemalt papist tagune et seda kokku murda ei saaks. Materjal on muidu vaba, oluline on, et sümbol oleks üks nendest, mis on jumalate materjalis kirjas. 
Domeen: oskus - Ka preestri klassi kaudu valitud oskuse puhul on vajalik varustuse omamine. 

**Sorts**

Elemendivalgus - Sortsil võiks olla sisse-välja lülitatav tema elemendi värvi valgusti, millega saab markeerida loitsimist. Juhul kui ei soovi ise spetsiaalset valgustit tuua, annavad mängujuhid selle jaoks valguspalli. 

