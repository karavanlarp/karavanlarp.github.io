---
layout: default-est
title: Lisa 5; Varustus
---
## Lisa 5: Varustus 

*Siin on kirjeldatud klasside algvarustus ja oskuste kasutamiseks vajalikud vahendid.*

*Varustuse ja erinevate esemete sisse toomisel ei ole otseseid piiranguid, aga võime otsustada mingit varustust mängu mitte lubada.* 

### Alkeemik

**Alkeemiku raamat** - (Kohustuslik) Raamatus on kirjas retseptid, essentside reaktsioonide tabel ja muu info. 

**Kindad** - Komponentide korjamisel ja töötlemisel on hea kanda kindaid, mis kaitsevad komponentide võimalike mõjude eest. 

**Nuga või sirp** - (Kohustuslik) Vajalik komponentide lõikamiseks või lahkamiseks.

**Pudelid** - Juhul kui alkeemik soovib valmistada jooki, mida juuakse hiljem, on tal selle jaoks vaja suletavat pudelit. 

**Lisavarustus** - Komponentide hoidmiseks võib kasutada erinevaid topse ja karpe. Jookide valmistamiseks võib kasutada komponentide töötlemiseks näiteks uhmrit ja erinevaid segamisvahendeid. 

### Ekspert

**Amet** - Tegelane võib võtta misiganes varustust ametitöö jaoks vaja on. 

**Kesta parandamine** - Parandamiseks on vaja väikest haamrit ja erinevaid metallitükke (GMid annavad mängu alguses). 

**Meditsiin** - Mängule tuleb kaasa võtta vähemalt sidemed tegelase ravitsemise markeerimiseks. Kõrgema meditsiini oskusega võib soovikorral kasutada ka operatsioonivahendeid ja muud taolist.  

**Teed** - Teede jaoks võib võtta mõnda puruteed, mille võib sildiga markeerida et teised meditsiini oskavad tegelased ka mõistaksid, millega tegu on. 

**Sepakunst** - Vajalikud on haamer ja muud parandamisriistad. 

**Sidumine** - Vaja on vähemalt nii pikka nöörijuppi, et seotu saaks seda nähtavalt oma käte ümber hoida. Võib kasutada ka ketti. 

**Korjamine** - Vajalik on lõikamiseks sobilik tööriist, nuga või sirp. (See võib olla boffrist.)

### Kelm

**Muukimisvahendid** - (Kohustuslik: Lukumeister) Vahendid, millega saab lukke muukida. 

**Mürk** - (Kohustuslik: Mürgikunst) Antakse GMide poolt. 

**Piinamisriistad** - (Kohustuslik: Piinamine)  Vahendid, millega saab tegelast piinata. 

### Maag 

**Apeiron** - Antakse mängujuhtide poolt. 

**Maagi raamat** - (Kohustuslik) Kaanel peab oma maagi märk. Raamatus on kirjas loitsud, mida maag oskab, nende märgid ja võimusõnad. (Märgid ja võimusõnad antakse maagile tegelast luues kuna need on kultuuriti erinevad). 

**Loitsukettad** - (Kohustuslik) Ketas peab olema minimaalselt 10 cm diameetriga. Valmis loitsukettal peab olema maagi märk ja loitsu märk. Puhtal loitsukettal peab olema maagi märk. Materjaliks sobib midagi sellist, millele saab mängu jooksul peale kirjutada, kui on vaja uusi loitse luua. Ideaalis võiks materjal olla midagi sellist, mida ei saa kokku murda aga samas ka mitte liiga raske. Värv võib olla kõike muud peale säravvalge. (Variandid: plastik, savi, vineer, puu) 

### Preester 

**Püha sümbol** - (Kohustuslik) Sümbol peab olema 15x15cm ja kostüümi küljest eemaldatav. Materjal, millest sümbol on valmistatud, pole oluline, ent see peab olema piisavalt tugev, et seda ei saaks kokku murda. 

**Domeen: oskus** - Ka preestri klassi kaudu valitud oskuse puhul on vajalik varustuse omamine. 

### Sorts

**Elemendivalgus** - Sortsil võiks olla sisse-välja lülitatav tema elemendi värvi valgusti, millega saab markeerida loitsimist. Juhul kui ei soovi ise spetsiaalset valgustit tuua, annavad mängujuhid selle jaoks valguspalli. 

