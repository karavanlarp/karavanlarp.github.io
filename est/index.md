---
layout: default-est
title: Karavan LARP
---
### Mis?

Karavan on high-fantasy seikluslarpide seeria, kuhu on oodatud mängijad olenemata nende varasemast mängukogemusest. Tahame pakkuda oma mängijatele lõbusat ja seiklusrikast nädalavahetust täis looduses viibimist, pingelisi situatsioone, müstilisi elemente ja palju muud põnevat.

### Maailmast

Karavani sarja tegevus toimub Theuma mandril, kus paikneb Bütsantsist inspireeritud Impeerium, ning skandinaavia ja gallia mõjutustega Vabad Maad. Theumal elavad sisserännanud alentid ja põlismaalastest theumiidid. Theuma pakub samaaegselt äratundmisrõõmu klassikalisest fantaasiast, kui ka senitundmatut ja uudset avastamist.

### Mängust

Usume, et parim mängukogemus valmib mängijate ja mängujuhtide ühise koostööna. Seepärast soovime teada Sinu ootusi ja soove mängu osas. Karavan loob keskkonna, kus on võimalik nautida mõnusat olustikku, osaleda põnevatel seiklustel või hoopis avastada maailma saladusi. Oma osa mängivad ka Karavaniga reisivate tegelaste suhted.  NB! Karavan ei ole LARP, mille temaatikaks on sügavad intriigid, väga tugevad emotsioonid või muu äärmuslik.