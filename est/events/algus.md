---
layout: default-est
title: Karavan I - Algus
---
## Karavan I: Algus

_Areni sadamalinn on rahvast täis igal hetkel. Siin on lihtne ära eksida ja veel lihtsam rahakotist ilma jääda._ 

_On varasügis, õhtud on veel soojad._ 

_Oleksid sa minemas mõne korralikuma karavaniga, tuleks sul minna päise päeva ajal reisikontorisse endale kohta kauplema. Karavanid on populaarsed, isegi siis kui on kindel et nendega minnes talve peale jääd._ 

_Sinul on teine sihtmärk. Salajase karavaniga liitumiseks on kõigepealt vaja jõuda Ilusa Kuu tavernasse. Kogu selle melu seas on seda raske leida, tundub et tegu on mingi eriti peidetud urkaga. Lõpuks leiadki rohelise räämas ukse kõrvalalleel ja tõmbad selle lahti._ 

_Öhe paiskub eriti lõbus muusika ja suur pahvakas soojust, paik on hoolimata oma kõrvalisusest igasugust rahvast täis._ 

_Astud sisse ja sulle avaneb järgnev pilt: leti taga askeldavad joogisegajad, ning pea viimnegi paik on võetud. Laest ripub lampides sätendav täiskuu. Muusika allikaks on pillimängijate kolmik, kes oma pillidest viimast välja võtta püüavad. Siin ja seal on tähele panna mõnda kaardimängu ning ühes pimedamas nurgakeses vahetavad kaks kahtlast selli raha ja midagi muud, mis kiiresti kuueserva alla kaob._ 

_Kas on siin ka teisi, kes soovivad karavaniga liituda? Kui oma pilgu üle rahva veeretad, ei paista siin silma kedagi kellest õhkuks karavanireisija olemust. Trügid leti juurde, ja tellid pärast mõningast ootamist ühe “Sügiskollase”, nagu juhtnöörides kirjas oli._ 

_Jook on väike, kollane ja ropult mõru. Klaasi alt avastad kokkumurtud paberi._

Otsid karavani? 

Leiad selle homme Eresi metsast. 

Head otsimist! 
 
***

### Mis? 

Karavani larpi-seeria esimene mäng: Algus. 

### Millal?

23-24 september 2017. Mäng ise toimub laupäeva lõunast laupäeva hilisõhtuni. 

### Kus?

Türi lähedal suvilas. Koordinaadid [siin](http://bit.ly/2wvrEK3).

### Registreerumine

Eelregistreeruda võib vastava ankeedi abil. Registreerumise kinnitab täielikult mängumaksu tasumine. Mängijakohti on 20-30. 

Mängule registreerumine on avatud PCdele **28. augustini**, NPCdele **4. septembrini**. 

[Siin](https://karavanlarp.github.io/est/reg/registration.html) pikemalt registreerimise ja osalemise kohta. 

### Mängumaksud

* PC - 20 eurot. 
* NPC - 10 eurot. Üks (või mitu) rollimänguline roll.
* Monstering NPC - 8 eurot. Saad metsas ringi joosta ja mängijaid varitseda. 
* Sponsorpilet - min 30 eurot (juhul kui maksad PC koha eest). Selle piletiga saad pakkuda odavama mängumaksu mõnele väiksemate võimalustega mängijale. 

Mängumaksu tasumise tähtaeg on PCdele **28. august**, NPCdele **4. september**. Me ei tagasta mängumaksu pärast tähtaja möödumist. 

Kui soovite maksta mitmes osas või hiljem, tuleb teil mängujuhtidega eraldi ühendust võtta. 

Meil on ka perepileti võimalus! Kui soovid tulla nooremate kui 14-aastaste lastega, kirjuta meile. 

Samuti pakume kohe alguses kahte sponsoreeritud mängumaksu. Palun arvestage, et kui soovite osaleda sponsoreeritud mängumaksuga, tuleb teil registreerida **21. augustiks**. Siis loosime soovijate vahel välja nii mitu mängusoodustust kui meil selleks ajaks on. 

###  Mida selle eest saab?

Mängumaksu eest saab majas ööbida, 2-3 sooja toidukorda mängupäeval ja muud toitu ning jooke mängu jooksul. Sellele lisaks toredaid NPCsid ja rekvisiite. 

### Majutus

Põrandamajutus, nii et omad matid ja magamiskotid kaasa. Soovijad võivad ka telkida. Pärast mängu on ka pesemisvõimalus ja kohapeal on väike saun. 

### Menüü

Pakume süüa terve ürituse jooksul, ka reedel tulijatele ja pühapäeval lahkujatele. Laupäeval on kolm toidukorda - hommikusöök, lõunasöök, õhtusöök. Muul ajal saab erinevaid snäkke ja jooke. Toidu pakkumisel võtame arvesse ka erinevaid toiduvalikuid ja allergiaid. 

### Keeled

Ootame mängule ka välismaiseid mängijaid, seetõttu on mängukeelteks eesti ja inglise keel. Juhul kui külalisi ei tule, mängime eesti keeles. 

### Kuidas kohale?

Bussiaegu saab vaadata siit: [tpilet.ee](https://www.tpilet.ee/) 

Rongiaegu saab vaadata siit: [elron.ee](http://elron.ee/) 

Mängukohale lähim ühistranspordipeatus on Türi, sealt on umbes 5 kilomeetrit mängukohale. 

Laupäeval mängule jõudmiseks Tallinnast sobib kell 09.00 väljuv ja 10.35 Türile saabuv buss. 

Laupäeval mängule jõudmiseks Tartust tuleb 07.30 väljuva bussiga sõita Kose-Risti ja sealt minna 09.37 väljuva Türi bussi peale. 

Ostke võimalusel piletid ette ära!

Arvestage et graafikud võivad veel muutuda. Paar nädalat enne mängu täpsustame graafikud kindlasti üle! 

Bussi- või rongijaama saabujatele organiseerime transpordi mängukohale. 

Võib saabuda juba reede õhtul ja kohapeal ööbida. Ööbida kohapeal saab ka pärast mängu lõppu. 

### Kogunemine

Autoga tulijad võiksid saabuda kella 10.30ks ja vajadusel aidata bussi/rongijaamast mängijaid transportida. Üldine kogunemiskellaaeg on 11. Kui teil on vaja ennast pikemalt kostümeerida või meikida, palun saabuge kindlasti varem, püüame algbriifiga alustada võimalikult vara. 

Palume hiljaks jäämisel kindlasti teada anda! Arvestage, et me ei saa paari hilineja pärast mängu algust edasi lükata, mis võib tähendada seda et osa teie mängu algusest muutub veidi. 
