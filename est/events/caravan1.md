---
layout: default-est
title: Karavan I - Algus
right_content: |
    [![Image](/img/gallery/caravan1/001.JPG)](/img/gallery/caravan1/001.JPG)

    [![Image](/img/gallery/caravan1/002.JPG)](/img/gallery/caravan1/002.JPG)

    [![Image](/img/gallery/caravan1/003.JPG)](/img/gallery/caravan1/003.JPG)

    [![Image](/img/gallery/caravan1/004.JPG)](/img/gallery/caravan1/004.JPG)

    [![Image](/img/gallery/caravan1/005.JPG)](/img/gallery/caravan1/005.JPG)

    [![Image](/img/gallery/caravan1/006.JPG)](/img/gallery/caravan1/006.JPG)

    [![Image](/img/gallery/caravan1/007.JPG)](/img/gallery/caravan1/007.JPG)

    [![Image](/img/gallery/caravan1/008.JPG)](/img/gallery/caravan1/008.JPG)

    [![Image](/img/gallery/caravan1/009.JPG)](/img/gallery/caravan1/009.JPG)

    [![Image](/img/gallery/caravan1/010.JPG)](/img/gallery/caravan1/010.JPG)

---

## Karavan I: Algus

_Areni sadamalinn on rahvast täis igal hetkel. Siin on lihtne ära eksida ja veel lihtsam rahakotist ilma jääda._ 

_On varasügis, õhtud on veel soojad._ 

_Oleksid sa minemas mõne korralikuma karavaniga, tuleks sul minna päise päeva ajal reisikontorisse endale kohta kauplema. Karavanid on populaarsed, isegi siis kui on kindel et nendega minnes talve peale jääd._ 

_Sinul on teine sihtmärk. Salajase karavaniga liitumiseks on kõigepealt vaja jõuda Ilusa Kuu tavernasse. Kogu selle melu seas on seda raske leida, tundub et tegu on mingi eriti peidetud urkaga. Lõpuks leiadki rohelise räämas ukse kõrvalalleel ja tõmbad selle lahti._ 

_Öhe paiskub eriti lõbus muusika ja suur pahvakas soojust, paik on hoolimata oma kõrvalisusest igasugust rahvast täis._ 

_Astud sisse ja sulle avaneb järgnev pilt: leti taga askeldavad joogisegajad, ning pea viimnegi paik on võetud. Laest ripub lampides sätendav täiskuu. Muusika allikaks on pillimängijate kolmik, kes oma pillidest viimast välja võtta püüavad. Siin ja seal on tähele panna mõnda kaardimängu ning ühes pimedamas nurgakeses vahetavad kaks kahtlast selli raha ja midagi muud, mis kiiresti kuueserva alla kaob._ 

_Kas on siin ka teisi, kes soovivad karavaniga liituda? Kui oma pilgu üle rahva veeretad, ei paista siin silma kedagi kellest õhkuks karavanireisija olemust. Trügid leti juurde, ja tellid pärast mõningast ootamist ühe “Sügiskollase”, nagu juhtnöörides kirjas oli._ 

_Jook on väike, kollane ja ropult mõru. Klaasi alt avastad kokkumurtud paberi._

Otsid karavani? 

Leiad selle homme Eresi metsast. 

Head otsimist! 
 
***

### Mis? 

Karavani larpi-seeria esimene mäng: Algus. 

### Millal?

23-24 september 2017. Mäng ise toimub laupäeva lõunast laupäeva hilisõhtuni. 

### Kus?

Türi lähedal suvilas. Koordinaadid [siin](http://bit.ly/2wvrEK3).

### Registreerumine

Eelregistreeruda võib vastava ankeedi abil. Registreerumise kinnitab täielikult mängumaksu tasumine. Mängijakohti on 20-30. 

Mängule registreerumine on avatud nii PCdele kui NPCdele **4. septembrini**. 

[Siin](https://karavanlarp.github.io/est/reg/registration.html) pikemalt registreerimise ja osalemise kohta. 

### Mängumaksud

* PC - 20 eurot. 
* NPC - 10 eurot. Üks (või mitu) rollimänguline roll.
* Monstering NPC - 8 eurot. Saad metsas ringi joosta ja mängijaid varitseda. 
* Sponsorpilet - min 30 eurot (juhul kui maksad PC koha eest). Selle piletiga saad pakkuda odavama mängumaksu mõnele väiksemate võimalustega mängijale. 

Mängumaksu tasumise tähtaeg on **4. september**. Me ei tagasta mängumaksu pärast tähtaja möödumist. 

Kui soovite maksta mitmes osas või hiljem, tuleb teil mängujuhtidega eraldi ühendust võtta. 

Meil on ka perepileti võimalus! Kui soovid tulla nooremate kui 14-aastaste lastega, kirjuta meile. 

Samuti pakume kohe alguses kahte sponsoreeritud mängumaksu. Palun arvestage, et kui soovite osaleda sponsoreeritud mängumaksuga, tuleb teil registreerida **21. augustiks**. Siis loosime soovijate vahel välja nii mitu mängusoodustust kui meil selleks ajaks on. 

###  Mida selle eest saab?

Mängumaksu eest saab majas ööbida, 2-3 sooja toidukorda mängupäeval ja muud toitu ning jooke mängu jooksul. Sellele lisaks toredaid NPCsid ja rekvisiite. Pange tähele et kuigi sari kõneleb karavanist, sisaldab larp ise täpselt nii vähe või palju kõndimist, kui soovite. Karavan liigub larpide vahelisel ajal. 

### Majutus

Põrandamajutus, nii et omad matid ja magamiskotid kaasa. Soovijad võivad ka telkida. Pärast mängu on ka pesemisvõimalus ja kohapeal on väike saun. 

### Menüü

Pakume süüa terve ürituse jooksul, ka reedel tulijatele ja pühapäeval lahkujatele. Laupäeval on kolm toidukorda - hommikusöök, lõunasöök, õhtusöök. Muul ajal saab erinevaid snäkke ja jooke. Toidu pakkumisel võtame arvesse ka erinevaid toiduvalikuid ja allergiaid. 

### Keeled

Ootame mängule ka välismaiseid mängijaid, seetõttu on mängukeelteks eesti ja inglise keel. Juhul kui külalisi ei tule, mängime eesti keeles. 

<h3 id="description">Mis juhtus?</h3>

_Kaunil suvepäeval rullusid lahti isevärki sündmused. Karavaniga liituda soovijad pidid kohtumispaika jõudmiseks võitlema bandiitidega ja leidma vähe käidud radu. Kohal oli väikest kodukõrtsi pidav naine, aga Karavani enda rahvast ei olnud mõnda aega kippu ega kõppu._

_Kogunemisele saabusid ka Impeeriumi piiriametnikud, kes asusid agaralt kontrollima kohalolijate tervist, kuna oli uudiseid katkupuhangust. Samuti anti välja piiriload neile, kel neid veel ei olnud. Tulemata ei jätnud ka vabamaalasi. Mõnevõrra kaugelt kohale rännanud seltskond otsis taga oma sugulast, kelle saatus selgus õige pea - tema ja tema juhitud theumiitide grupp oli koletul viisil hukka saanud. Surmapaigas võis leida õnnetute jäänuseid ja sulguva portaali._

_Lõpuks saabus Karavani asjaajaja ja hakati kärmelt pabereid tegema, selleks oldi ju kohale tuldud. Selle kõrvalt käisid soovijad metsa uurimas - seal leidus nii taimi kui ka kummalisemaid asju, samuti said nad maha pidada lahingu või kaks._

_Õhtupimeduses kimbutasid lõpuks kokku kogunenud tegelasi varjuolendid, kellega mitte lihtne võidelda ei olnud. Vähemalt olid Karavani juht ja tema kaaslane lõpuks pääsenud metsast, küll pärast mitmeid sekeldusi. Õhtu viimaseks üllatuseks oli see, et ka kõrtsiemanda sees oli mingisugune kummaline vaim, mille seiklejad agaralt maha tapsid._

_Ööpimeduses juhiti uued liitujad Karavani juurde, ja majutati nende valitud vankritesse. Teekond põhja jätkus hommikul..._

[Pildid](https://photos.google.com/u/2/share/AF1QipMbI6MiYSdPDFhYDKOJKhkzWxAD_WZ88pKG_8qRBnjUaGqM4yBwshrEszRQzCTajQ?key=VG1CaHh0V2I2LU5LVjBpNUdRTk4tcTQxYkVLOVVn)
