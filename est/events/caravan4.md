---
layout: default-est
title: Karavan IV
---
## Karavan IV: Valitute pulmajaht

_Karavani rattad on usinalt edasi veerenud. Reisiseltskond on viimaste kuude jooksul jõudnud mööduda nii Korilose linnast kui ka Taevamäestiku põhjatipust. Siin-seal on kohatud erinevaid seiklejate gruppe, kes mäestiku mõistatusi avastada soovivad. Mõnesid neist on õnnestunud kõrtsis uuesti kohata, teisi mitte. Aeg-ajalt läheb kaduma nii reisijaid kui kohalikke ja seetõttu ei taha keegi üksi teele minna._ 

_Impeeriumist on saabunud kuuldusi katku kohta, kuid siiamaani pole see veel karavanile järele jõudnud. Vabadelt Maadelt tulijad räägivad hoopiski laastatud metsadest ja ulguvatest laantest. Harvad theumiitidest rändurid on napisõnalised ja tunduvat midagi või kedagi taga otsivat._

_Karavani järgmiseks peatuspaigaks on aga väike metsasalu, kust võib kuulduste järgi leida vahva tsirkusetrupi - nii töötajad kui reisijad võiksid nautida meelelahutust ja saaksid mõtted toimuvalt kõrvale viia. Olgu see siis juhus või saatus, aga Karavani giidi Anja jutu järgi elab läheduses ka üks theumiiditark, kellel võiks olla vastuseid seltskonna kätte sattunud artefaktide ning ikka veel kadunud theumiit Zalmana saatuse kohta._ 

_Keegi ei aima veel, et karavaniga samal ajal on siiakanti sattunud ka Valitute paar oma kaaskonnaga. Mida nemad küll piirialalt otsida võiks?_
### Mis?

Karavani larpi-seeria neljas mäng: Valitute pulmajaht. Karavani järgmises peatumiskohas on võimalik kohtuda erinevate värvikate tegelastega, saada osa Valitute elust ja lõbutseda koos tsirkusetrupiga. Kindlasti on metsas avastada nii põnevat, huvitavat, kui ka ohtlikku. 

### Millal?

27.-28. juuli 2024. Mäng ise toimub laupäeva lõunast laupäeva hilisõhtuni.

### Kus?

[Kanni puhkemaja](https://www.google.com/maps/place/Kanni+Puhkemaja+O%C3%9C/@58.2905583,26.6811562,15.13z/data=!4m9!3m8!1s0x46eb3a2c24476399:0xdc346e3e783869ce!5m2!4m1!1i2!8m2!3d58.2895799!4d26.685859!16s%2Fg%2F1tk6tlx2?entry=ttu), Reola, Tartu maakond

### Registreerumine

Registreerumise kinnitab mängumaksu tasumine. Mängijakohti on maksimaalselt 40, mäng toimub minimaalselt 20 osalejaga.

Registreerimine läheb lukku mängijakohtade täitumisel, aga mitte hiljem kui 30. juunil. NPC-de registreerumine lõpeb 15. juulil.

Mängule registreerumine on avatud!

Registreeruda saad siin: [Karavan IV registreerimine](https://docs.google.com/forms/d/e/1FAIpQLSfQwyCWr1mTTXb8gi5MSDbv9k-DDUp3f0jw8Utgsia45XNpWQ/viewform). 

### Mängumaksud

* PC - 40 €
* Läbiva rolliga NPC - 25 €
* Episoodiline NPC - 15 €
* Sponsor - 60+ € - Selle piletiga võimaldad odavama mängumaksu mõnele teisele osalejale (kui registreerud enne 1. juunit) või toetad mängu korraldamist (ägedam butafooria).

Palume mängu eest tasuda kohe, kui oled saanud makseinfo, sest alles makse laekumine kindlustab sulle koha mängul. Juhul, kui pole võimalik kogu mängumaksu korraga tasuda, saab tasuda osamaksetena. Selleks palume edasise info jaoks võtta ühendust mängujuhtidega.

Meil on ka perepileti võimalus! Kui soovid mängule tulla nooremate kui 14-aastaste lastega, kirjuta meile karavanlarp@gmail.com

Kui soovid osaleda odavama mängumaksuga, tuleb sul registreeruda hiljemalt 1. juuniks. Siis loositakse soovijate vahel välja vahel sponsorpiletid.

### Mida selle eest saab?

Mängumaksu eest saab:

* Ööbimiskoht majas põrandal oma varustusega
* Sauna
* Ühe toidukorra mängupäeval ning näksimist ja jooke mängu jooksul
* Toredaid NPCsid
* Rekvisiite

Kohapeal on ka saunatamise võimalus, sellest soovist tuleb GMidele enne üritust teada anda!

Kuigi sari kõneleb karavanist, sisaldab larp ise täpselt nii vähe või palju kõndimist, kui soovid. Karavan liigub larpide vahelisel ajal.

### Majutus

Ööbimine on siseruumides, oma varustusega ja põrandal. Soovijad saavad ka telkida.

### Toitlustus

Pakume ürituse vältel snäkilauda ning kuumi ja külmasid jooke. Toidukorraks pakume kas külma või sooja suppi lisanditega. 

### Keeled

Ootame mängule ka välismaiseid mängijaid, seetõttu on mängukeelteks eesti ja inglise keel. Juhul kui väliskülalisi ei tule, mängime eesti keeles.

### Osalejad

Oodatud on kõik suured ja väikesed huvilised. Alla 14-aastased osalejad on üritusele lubatud ainult täiskasvanud saatjaga. Vanemad kui 14-aastased alaealised, kes saabuvad mängule üksi, peavad esitama avalduse vanema kirjaliku nõusolekuga kas enne üritust või enne mängu algust kohapeal. Avalduse saadame vajaduse korral.
