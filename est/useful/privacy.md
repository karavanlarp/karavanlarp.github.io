---
layout: default-est
title: Privaatsuspoliitika
---
## Privaatsuspoliitika

### Üldist

Karavani meeskond on pühendunud korraldatavate ürituste raames kogutud mängijate isikuandmete privaatsuse kaitsmisele. 

Oma töös kasutame Google Drive’i ja muid Google teenuseid; Google’ privaatsuspoliitikast rohkem siin:  [https://policies.google.com/privacy?hl=en-US](https://policies.google.com/privacy?hl=en-US).

Mängijatega suhtleme ka Facebook Karavan LARP lehe kaudu; Facebooki privaatsuspoliitikast võib lugeda siit: [https://www.facebook.com/policy.php](https://www.facebook.com/policy.php).

Kasutame lisaks ka Discordi platvormi, Discordi privaatsuspoliitika leiab siit: [https://discord.com/privacy](https://discord.com/privacy)

Ankeetide või e-posti kaudu kogutud osaleja isiklikule infole pääseb ligi ainult Karavani korraldusmeeskond. Infot ei kasutata ärilistel eesmärkidel ega jagata kolmandatele isikutele. 

### Meililist

Karavani meililist koosneb mängudel osalenutest. Juhul, kui oled kunagi meie mängul osalenud, saadame edaspidi sulle eelseisvate mängude kohta infot. Teavet registreerimise, maksmise, rolliloome ja muu vajaliku kohta saadame ainult konkreetsel üritusel osalejatele. 
Juhul, kui sa ei soovi enam saada ürituse teavitusi, palun saada meile asjakohane meil aadressile [karavanlarp@gmail.com](mailto:karavanlarp@gmail.com). 

Osalejate e-posti aadressid pole kellelegi kättesaadav peale korraldusmeeskonna. 

### Ankeedid

Registreerimisankeetides kogume mängijate kohta andmeid nagu nende nimi, vanus, telefoninumber ja e-posti aadress ning küsime võimalike toiduallergiate ja muude terviseprobleemide kohta. Ankeedis esitatud info on kättesaadav ainult korraldusmeeskonnale. Juhul, kui üritusel kasutatakse tellitud toitlustajaid või toitlustusega tegeleb mängu korraldusmeeskonna väline inimene, esitatakse neile anonüümne toiduallergiate ja eridieetide nimekiri.

Kui soovid oma ankeetides või muul moel jagatud isikliku info kustutamist, avalda selleks soovi e-posti aadressil [karavanlarp@gmail.com](mailto:karavanlarp@gmail.com).
Meile jagatud mängijate kohta käivat infot kasutame ainult ürituse korraldamiseks ja mängijatele parema kogemuse pakkumiseks.
