---
layout: default-est
title: Tegijad - Tänud
---
## Tegijad

**Mona**

_Theuma looja_

Mona on olnud kolme suure fantaasialarbisarja peakorraldajaks (Thanaria, Fyerellal ja Saarerahvas) ning aidanud korraldada mitmeid muid mänge. Lisaks sadadele lehekülgedele teksti larbimaailmade kohta on Mona sõrmed valmistanud ka kauneid kostüüme. Ta on Karavani loominguline juht ja peamine asjaajaja. Larbivälisel ajal töötab ta kontoris ja määrib paberit. Mona hobideks on käsitöö ja internetis kolamine. 

**Maarja**

_Kodulehe haldjas_

Maarja on korraldanud kaks larpisarja (Tiair ja Varjutuul) ja muid pisemaid eksperimentaalseid larpe. Karavani tiimis on tema peamine kodulehega mässaja. Larbivälisel ajal tegelebki ta koodikirjutamise ja arvutite kiusamisega. Tema hobideks on raamatud, lauamängud ja lugude kirjutamine. 

**Siim**

_Mängutehniline insener_

Ka Siim on korraldanud enne larpe (Fyerellal ja mõned sci-fi mängud). Siimu peamine ülesanne on muuta Karavan mänguks: tema tegeleb reeglite ja mängumehhaanika disainiga. Sellele lisaks on ta terve mõistus, kui sellest kipub puudu jääma. Larbivälisel ajal õpib Siim ülikoolis matemaatilist statistikat ja geenitehnoloogiat. Tema hobideks on võitluskunstid, matkamine ja lauamängud. 

**Martin**

_Sulesepp_

Martin on kuulunud paari LARP-tiimi ("Õhtusöök Gatehouse´i võõrastemajas" ja valik lühilarpe) ning on aktiivne pliiatsi-ja-paberi mängujuht. Karavani tiimis kirjutab ta lugusid ja maailmasiseseid materjale ning aitab, kus vaja. Larbivälisel ajal tõlgib Martin raamatuid ja filme. Tema peamised huvid on kirjandus, kirjutamine ning lauamängud.

**Iti**

_Keelevääratuste võitja_

Iti on aidanud mängude ja larbiürituste juures vabatahtlikuna, ent Karavani seeria on tema esimene etteaste mängujuhina. Karavani tiimis on tema peamine tekstitoimetaja. Larbivälisel ajal ta tõlgib ja elab suure sokikuhila otsas. Tema hobideks lood ja entusiastlik kaasaelamine larbimaastiku mitmekesistumisele nii žanrites, temaatikas kui ka mängijaskonnas.

### Tänud

**Kunstiosakond**
* Dani
* Birgit

**Sotsiaalmeedia**
* Hanna

**Muud abilised**
* Ghost
* Raigo
