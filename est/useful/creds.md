---
layout: default-est
title: Karavani tiim - Tänud
---
## Karavani tiim 

**Mängujuhid**

Mängujuhid suunavad üritust ja on vajaduse korral reeglikohtunikud. 

**Mona**

_Theuma looja_

Mona on olnud kolme suure fantaasialarbisarja peakorraldajaks (Thanaria, Fyerellal ja Saarerahvas) ning aidanud korraldada mitmeid muid mänge. Lisaks sadadele lehekülgedele teksti larbimaailmade kohta on Mona sõrmed valmistanud ka kauneid kostüüme. Ta on Karavani loominguline juht ja peamine asjaajaja. Larbivälisel ajal töötab ta mängupoes ja riietab inimesi ning muid karvaseid ja sulelisi. Mona hobideks on käsitöö ja internetis kolamine. 

**Stuart**

_Mõistuse Hääl_

Stuart on korraldanud ja mänginud rohkem kui paljud muud, muu hulgas ka Uue Ilma ja Ilmaplatsi larpiseeriaid. Karavani tiimis on ta peamine NPCde kantseldaja ning Mõistuse Hääl, kui seda peaks vaja minema. Larbivälisel ajal kantseldab ta hoopiski tööl väikeseid lapsi. Stuarti hobideks on ajalooline taaskehastamine ning muinas- ja keskaegne käsitöö.

**Iti**

_Keelevääratuste võitja_

Iti on aidanud mängude ja larbiürituste juures vabatahtlikuna, ent Karavani seeria on tema esimene etteaste mängujuhina. Karavani tiimis on tema peamine tekstitoimetaja. Larbivälisel ajal ta tõlgib ja elab suure sokikuhila otsas. Tema hobideks on lood ja entusiastlik kaasaelamine larbimaastiku mitmekesistumisele nii žanrites, temaatikas kui ka mängijaskonnas.

**Abilised**

Abilised aitavad Karavani tiimis erinevate oluliste ülesannetega.

**Maarja**

_Kodulehe haldjas_

Maarja on korraldanud kaks larpisarja (Tiair ja Varjutuul) ja muid pisemaid eksperimentaalseid larpe. Karavani tiimis on tema peamine kodulehega mässaja ning etendab vahvat Karavani giidi. Larbivälisel ajal tegelebki ta koodikirjutamise ja arvutite kiusamisega. Tema hobideks on raamatud, lauamängud ja lugude kirjutamine. 

**Martin**

_Sulesepp_

Martin on korraldanud igasuguseid erinevaid eksperimentaalseid larpe ja on aktiivne juturollimängude sõnameister. Olles küll osalenud varem Karavani tiimis ka mängujuhiga, on tal nüüd edaspidi väiksem (aga siiski asendamatu) roll. Karavani tiimis tegeleb tema erinevate kirjutamiste ja NPC rollidega. Päriselus tõlgib Martin raamatuid ja mänge. Tema hobideks on lugemine, lauamängud ja kirjutamine.

### Tänud

Täname kõiki, kes on Karavani maailma loomisse ja elavaks hingamisele panustanud, kas nüüd või minevikus. 

**Vanad tegijad**

Siimuga sai tehtud koos esimesed kolm Karavani mängu. Jääme sulle tänulikuks alati! 

* Siim

**Kunstiosakond**
* Dani
* Birgit

**Sotsiaalmeedia**
* Hanna

**Muud abilised**
* Ghost
* Raigo
